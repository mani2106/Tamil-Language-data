{"id": "205939", "url": "https://ta.wikipedia.org/wiki?curid=205939", "title": "ஆயக்குடி", "text": "ஆயக்குடி\n\nஆயக்குடி (ஆங்கிலம்:Ayakkudi), இந்தியாவின் தமிழ்நாடு மாநிலத்தில் அமைந்துள்ள திண்டுக்கல் மாவட்டம், பழனி வட்டத்தில் இருக்கும் ஒரு தேர்வு நிலை பேரூராட்சி ஆகும். இப்பகுதியை ஆய் மன்னர்கள் ஆண்டதால் ஆயக்குடி என்ற பெயர் வந்தது. இப்பகுதியை வேளிர் குல ஆயர் மன்னர்கள் ஆண்டனர் \n\nSection::::அமைவிடம்.\nதிண்டுக்கல் - பழநி சாலையில் அமைந்த ஆயக்குடி பேரூராட்சி, பழநியிலிருந்து 5 கிமீ தொலைவிலும், திண்டுக்கல்லிருந்து 64 கிமீ தொலைவிலும் உள்ளது.\n\nSection::::பேரூராட்சியின் அமைப்பு.\n56.56 சகிமீ பரப்பும், 18 பேரூராட்சி மன்ற உறுப்பினர்களையும், 64 தெருக்களையும் கொண்ட இப்பேரூராட்சி பழனி (சட்டமன்றத் தொகுதி)க்கும், திண்டுக்கல் மக்களவைத் தொகுதிக்கும் உட்பட்டது. \n\nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 7,314 வீடுகளும், 27,156 மக்கள்தொகையும் கொண்டது. மேலும் இப்பேரூராட்சியின் எழுத்தறிவு 75.8% மற்றும் பாலின விகிதம் 1,000 ஆண்களுக்கு, 1,007 பெண்கள் வீதம் உள்ளனர். குழந்தைகள் பாலின விகிதம் 1000 ஆண் குழந்தைகளுக்கு, 934 பெண் குழந்தைகள் வீதம் உள்ளனர். பட்டியல் சாதியினரும் பட்டியல் பழங்குடியினரும் முறையே 13,054 மற்றும் 294 ஆகவுள்ளனர். \n\nSection::::புவியியல்.\nஇவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 402 மீட்டர் (1322 அடி) உயரத்தில் இருக்கின்றது.\n\nSection::::முக்கிய பயிர்.\nஇப்பகுதியில் எலுமிச்சை, இலவம்(பஞ்சு), கொய்யா, மா, தென்னை ஆகியன முக்கிய பயிர்களாகும்.\n\nSection::::ஆயக்குடி இலவச பயிற்சி மையம்.\nஇவ்வூரில் செயல்படும் ஆயக்குடி இலவச பயிற்சி மையம் தமிழக தேர்வாணையம் நடத்தும் தேர்வுகளுக்கு சிறப்பான பயிற்சி அளிக்கிறது.மேலும் இங்கு பயின்ற இந்த ஊரை சேர்ந்த இளைஞர்கள் அனைவரும் தமிழ்நாட்டில் உள்ள அனைத்து அரசு அலுவலகத்திலும் வேலை பர்ர்த்து வருகிறார்கள்,இதை விட ஒரு முக்கியமான செய்தி கடந்த மாதம் 07.03\n"}
{"id": "205942", "url": "https://ta.wikipedia.org/wiki?curid=205942", "title": "இரவு விடுதி", "text": "இரவு விடுதி\n\nஇரவு கூடலகம் (Nightclub) என்பது இரவு நேர ஆடல் பாடல் போன்ற கேளிக்கை நிகழ்வுகளை விரும்புவோர் கூடும் ஒரு கூடமாகும். இவ்விடத்தை டிசுகோத்தே அல்லது டிசுகோ என்றும் அழைப்பர். சுருக்கமாக \"கூடலகம்\" (Club) என்றும் அழைப்பதுண்டு. இது “இரவு கேளிக்கை விடுதி”, ”இரவு நடன விடுதி” ஆகிய பெயர்களாலும் அழைக்கப்படுவதுண்டு.\n\nஇரவு விடுதி மது அருந்த, ஆட்டம் ஆட, இசை கேட்க போன்ற கேளிக்கைகளுக்காக இரவு நேரங்களில் பெரும்பான்மையாக இளையர்கள் செல்லும் ஒரு வணிகம் ஆகும். இது இரவு கேளிக்கை விடுதி, கூத்தரங்கம், னைற் கிளப் என்றும் குறிக்கப்படுவதுண்டு. இங்கு சிறப்பாக ஆட்டமும், தாளமும், டிசே சாவடியும் இருக்கும். இத்தகைய விடுதிகள் நியு யார்க், இலண்டன், மும்பாய், சென்னை, ரொறன்ரோ போன்ற பெரும் நகரங்களில் கூடிய அளவு இருக்கின்றன.\n"}
{"id": "205944", "url": "https://ta.wikipedia.org/wiki?curid=205944", "title": "திடீர் கண்ணையா", "text": "திடீர் கண்ணையா\n\nதிடீர் கண்ணையா (இறப்பு: 17 நவம்பர் 2013) தமிழ்த் திரைப்பட, நாடக நகைச்சுவை, குணச்சித்திர நடிகர் ஆவார்.\n\nகண்ணையா சென்னையைப் பிறப்பிடமாகக் கொண்டவர். சிறுவயதிலேயே நாடகங்களில் நடிக்க ஆரம்பித்தார். நாடகங்களில் திடீர் என்று தோன்றி வசனம் பேசும்படியாக இவர் அதிகமாக நடித்தால் 'திடீர்' கண்ணையா என்று பெயர் பெற்றார். இயக்குநர் கே. பாலசந்தரின் அவள் ஒரு தொடர்கதை திரைப்படத்தின் மூலம் தமிழ்த் திரைப்படங்களில் அறிமுகமானார். இவர் ஐநூறிற்கும் அதிகமான படங்களில் நடித்துள்ளார்.\n\nSection::::குடும்பம்.\nகண்ணையாவுக்கு ராஜேஷ்வரி என்ற மனைவியும், ரமேஷ் என்ற மகனும், சித்ரா என்ற மகளும் உள்ளனர்.\n\nSection::::தொழில்.\nசென்னையைப் பூர்வீகமாகக் கொண்ட கண்ணையா சிறு வயதில் இருந்தே பல்வேறு நாடகக் குழுக்களில் பணியாற்றியுள்ளார். \"அவள் ஒரு தொடர்கதை' படத்தின் மூலம் முதன் முதலாக திரைத்துறைக்கு அறிமுகமானார். சென்னை பெரம்பூர் ரெயில் பெட்டி தொழிற்சாலையில் வேலை செய்து கொண்டே படங்களில் நடித்து வந்தார்.\n\nSection::::நாடகம்.\nநாடகத் துறையில் இருந்தபோது அதில் வரும் திருப்புமுனைக் காட்சிகளில் கண்ணையா தோன்றுவதாகக் காட்சிகள் அமைக்கப்படுவது வழக்கமாக இருந்தது. இதனால் அவர் \"திடீர்' கண்ணையா என்றழைக்கப்பட்டார்.\n\nSection::::திரைப்படங்கள்.\nகே. பாலசந்தர் இயக்கிய, அவள் ஒரு தொடர்கதை அவர் நடித்த முதல் படமாகும். அபூர்வ ராகங்கள், ஏட்டிக்குப் போட்டி, என்ன பெத்த ராசா, வெள்ளை ரோஜா, ப்ரியா, அபூர்வ சகோதரர்கள், போக்கிரி உள்ளிட்ட பல படங்களில் அவர் நடித்துள்ளார். இதுவரை 500-க்கும் மேற்பட்ட படங்களில் குணச்சித்திர மற்றும் நகைச்சுவை வேடங்களில் நடித்துள்ளார்.\n\nSection::::மறைவு.\nஇவர் மாரடைப்பு காரணமாக, நவம்பர் 17, 2013 அன்று தனது 77வது அகவையில் சென்னையில் காலமானார்.\n"}
{"id": "205945", "url": "https://ta.wikipedia.org/wiki?curid=205945", "title": "உத்தரகாசி", "text": "உத்தரகாசி\n\nஉத்தரகாசி (ஆங்கிலம்: Uttarkashi, இந்தி: उत्तरकाशी ) இந்தியாவின் உத்தராகண்டம் மாநிலத்தில் அமைந்துள்ளது. உத்தரம் என்றால் வடக்கு என்று பொருள். இந்நகர் உத்தரகாசி மாவட்டத்தின் தலைநகர் ஆகும். இந்நகரம் \"பகீரதி\" நதிக்கரையில் அமைந்துள்ளது. இங்கு பல இந்து மதக் கோயில்களும் , ஆசிரமங்களும் அமைந்துள்ளன. இங்கு \"ஜவகர்லால் நேரு இன்ஸ்டியூட் ஆஃப் மவுண்டனியரிங்\" அமைந்துள்ளது. இந்நகரம் கடல் மட்டத்தில்இருந்து 1352 மீட்டர்கள் உயரத்தில் அமைந்துள்ளது. இதன் அமைவிடம் ஆகும். 2001 ஆம் ஆண்டின் மக்கட் தொகைக் கணக்கெடுப்பின் படி இந்நகரின் மக்கட் தொகை 16,220 ஆகும்.\n"}
{"id": "205946", "url": "https://ta.wikipedia.org/wiki?curid=205946", "title": "மு. கருணாநிதி", "text": "மு. கருணாநிதி\n\nமுத்துவேல் கருணாநிதி (\"M. Karunanidhi\", சூன் 3, 1924 - ஆகத்து 7, 2018) திராவிட முன்னேற்றக் கழகத்தின் தலைவர். தமிழக முதல்வராக ஐந்துமுறை பதவிவகித்தவர். 1969ல் முதன்முறையாக தமிழக முதல்வரானார். மே 13, 2006ல் ஐந்தாவது முறையாக தமிழக முதலமைச்சராகப் பொறுப்பேற்றார். கருணாநிதி, தமிழ்த் திரையுலகில் கதை, உரையாடல் பணிகளில் ஈடுபாடு கொண்டவர். 'தூக்குமேடை' நாடகத்தின் போது எம். ஆர். ராதா, இவருக்கு 'கலைஞர்' என்ற பட்டம் அளித்தார். இன்றும் அப்பெயராலேயே இவரது ஆதரவாளர்களால் அழைக்கப்படுகின்றார். இந்திய அரசியலில் தொடர்ந்து பங்கு வகித்த மிக முக்கியமான மூத்த அரசியல் பிரமுகர்களுள் ஒருவர் ஆவார். இவர் 2018 ஆகத்து 7 ஆம் நாள் தம்முடைய 94 ஆம் அகவையில் சென்னையில் காலமானார்.\n\nSection::::இளமைப்பருவம்.\nநாகப்பட்டினம் மாவட்டத்திலுள்ள திருக்குவளை என்னும் கிராமத்தில் 1924 சூன் 3-இல் ஏழை இசை வேளாளர் குடும்பத்தில் முத்துவேலருக்கும் அஞ்சுகம் அம்மையாருக்கும் மகனாகப் பிறந்தார் கருணாநிதி. இவருக்கு இரு சகோதரிகள் இருந்தனர். தொடக்கக்கல்வியை திருக்குவளையில் பெற்றார். பின்னர் திருவாரூரிலிருந்த மாவட்ட நாட்டாண்மைக்கழக உயர்நிலைப்பள்ளியில் பள்ளியிறுதி வகுப்பு வரை பயின்றார். அங்கு இவருக்குத் தமிழாசிரியராக இருந்தவர் சி. இலக்குவனார். பள்ளியிறுதித்தேர்வில் இவர் தேர்ச்சியடையவில்லை.\n\nSection::::இளைஞர் அமைப்பு.\nகருணாநிதி, தமது பள்ளிப் பருவத்தில் நாடகம், கவிதை, இலக்கியம் ஆகியவற்றில் அதிக ஆர்வம் கொண்டிருந்தார். தமது வளரிளம் பருவத்தில், வட்டார மாணவர்கள் சிலரின் உதவியுடன் திருவாரூர் தமிழ்நாடு தமிழ் மாணவர் மன்றம் என்னும் இளைஞர் மறுமலர்ச்சி அமைப்பை 7-7-1944ஆம் நாள் உருவாக்கினார். அவரே அதன் தலைவராக மு.கருணாநிதியும் அமைச்சராக கே.வெங்கிடாசல என்பவரும் தேர்ந்தெடுக்கப்பட்டனர். இளைஞர்கள் தங்கள் பேச்சாற்றலையும் எழுத்தாற்றலையும் வளர்த்துக்கொள்ள அவ்வமைப்பு உதவியது. அதன் வழியாக மாணவநேசன் என்னும் கையெழுத்துப் பத்திரிக்கையை வெளியிட்டு இளைஞர்களைத் திரட்டினார். சில காலத்துக்குப் பின், அவ்வமைப்பு மாநில அளவிலான \"அனைத்து மாணவர்களின் கழகம்\" என்ற அமைப்பாக உருப்பெற்றது. கருணாநிதி, மற்ற உறுப்பினர்களுடனான சமூகப் பணியில் மாணவர் சமூகத்தையும் ஈடுபடுத்தினார்.\n\nSection::::முரசொலி இதழ்.\nமுரசொலி என்னும் துண்டு வெளியீட்டை 1942ஆம் ஆண்டில் வெளியிட்டார். முரசொலி ஆரம்பித்த முதலாமாண்டு விழாவை அன்பழகன், இரா. நெடுஞ்செழியன், மதியழகன் ஆகியோரை அழைத்து தம் மாணவர் மன்ற அணித்தோழர்களுடன் கொண்டாடினார். இடையில் சில காலம் அவ்விதழ் தடைபட்டது. பின்னர் 1946 முதல் 1948 மாத இதழாக நடத்தினார். சற்றொப்ப 25இதழ்கள் வரை வந்து மீண்டும் இதழ் தடைபட்டது. மீண்டும் 1953இல் மாத இதழாக சென்னையில் தொடங்கினார். 1960ஆம் ஆண்டில் அதனை நாளிதழாக மாற்றினார்.\n\nSection::::அரசியல்.\nSection::::தொடக்கம்.\nநீதிக்கட்சியின் தூணாக கருதப்பட்ட பேச்சாளர் அழகிரிசாமியின் பேச்சால் ஈர்க்கப்பட்ட கருணாநிதி, தனது 14ஆவது அகவையில், அரசியல், சமூக இயக்கங்களில் முழுமையாக தம்மை ஈடுபடுத்திக்கொண்டார் .\n\nSection::::கல்லக்குடி போராட்டம்.\nகருணாநிதி தமிழ் அரசியலில் களமிறங்குவதற்கு உதவிய முதல் பிரதான எதிர்ப்பு, கல்லக்குடி ஆர்ப்பாட்டத்தில் (1953) ஈடுபட்டது ஆகும். இந்த தொழிற்துறை நகரத்தின் அசல் பெயர் கள்ளக்குடி. இது வட இந்தியாவில் இருந்து ஒரு சிமென்ட் ஆலை ஒன்றை உருவாக்கிய சிம்மோகிராம் பிறகு டால்மியாபுரம் என மாற்றப்பட்டது. தி.மு.க. அந்த பெயரை கள்ளக்குடி என மீண்டும் மாற்ற வேண்டுமென விரும்பியது. கருணாநிதி மற்றும் அவருடைய தோழர்கள் இரயில் நிலையத்திலிருந்த டால்மியாபுரம் என்ற பெயரை அழித்தனர் மேலும் இரயில் மறியலிலும் ஈடுபட்டனர். ஆர்ப்பாட்டத்தில் இருவர் இறந்தனர், கருணாநிதி கைது செய்யப்பட்டார்.\n\nSection::::இந்தித் திணிப்பு எதிர்ப்புப் போராட்டம்.\n1957 இல் நடைபெற்ற திமுக இந்தி எதிர்ப்பு மாநாட்டில் தமிழ் நாட்டில் நடுவண் அரசால் இந்தி திணிக்கப்படுவதை வன்மையாக எதிர்ப்பதென தீர்மானம் நிறைவேற்றப்பட்டது. அக்டோபர் 13, 1957 அன்றைய நாளை இந்தி எதிர்ப்பு நாளாக பெருந்திரளான மக்களுடன் அமைதியான முறையில் கடைப்பிடிப்பது என முடிவானது. இப்போராட்டத்துக்கு தலைமை தாங்கிய கருணாநிதி நடுவண் அரசின் இந்தித் திணிப்பை எதிர்த்து, \"மொழிப்போராட்டம்.. எங்கள் பண்பாட்டை பாதுகாக்க, இது எமது மக்களின் தன்மானம் மற்றும் எங்களது கட்சியின் அரசியல் கொள்கை.. மேலும் இந்தி என்பது உணவு விடுதியிலிருந்து எடுத்துச் செல்லும் உணவு (எடுப்பு சாப்பாடு), ஆங்கிலம் என்பது ஒருவர் சொல்ல அதன்படி சமைக்கப்பட்ட உணவு, தமிழ் என்பது குடும்பத் தேவையறிந்து, விருப்பமறிந்து, ஊட்டமளிக்கும் தாயிடமிருந்து பெறப்பட்ட உணவு” என்று முழக்கமிட்டார்.\n\nஅக்டோபர், 1963, இந்தி எதிர்ப்பு மாநாடு சென்னையில் (மதராஸ்) கூட்டப்பட்டது. இந்தித் திணிப்பு எதிர்ப்புப் போராட்டம் நடுவண் அரசின் புரிந்து கொள்ளாமையை உணர்த்தும் விதமாக இந்திய அரசியலமைப்பு தேசிய மொழிகள் சட்ட எரிப்பு போராட்டம் நடத்துவெதென மாநாட்டில் தீர்மானிக்கப்பட்டது. நவம்பர் 16 அன்று அண்ணாதுரையும், நவம்பர் 19 அன்று கருணாநிதியும் கைது செய்யப்பட்டு 25 நவம்பர் அன்று உயர் நீதிமன்ற ஆணையால் விடுவிக்கப்பட்டனர்.\n\nSection::::தி.மு.க.வி. பதவிகள்.\nSection::::பொருளாளர்.\n1960ஆம் ஆண்டில் தி.மு.க.வின் பொருளாளராகத் தேர்ந்தெடுக்கப்பட்டார். 1969ஆம் ஆண்டு வரை அப்பதவியை வகித்தார்.\n\nSection::::தலைவர்.\n1969ஆம் ஆண்டில் தி.மு.க.வின் தலைவராகத் தேர்ந்தெடுக்கப்பட்டார். தனது மறைவு வரை 50 ஆண்டுகள் அப்பதவியை வகித்தார்.\n\nSection::::சட்டமன்ற உறுப்பினர்.\nபோட்டியிட்ட அனைத்து தேர்தல்களிலும் இவர்வெற்றிபெற்றார். 1957ம் ஆண்டு சுயேச்சையாகவும் மற்ற அனைத்து தேர்தல்களிலும் திமுக வேட்பாளராகவும் போட்டியிட்டார். 1984ம் ஆண்டு நடந்த தேர்தலில் போட்டியிடவில்லை.\n\nSection::::சட்டமேலவை உறுப்பினர்.\nஇலங்கைத்தமிழருக்காக கருணாநிதியும் அன்பழகனும் தமது சட்டமன்ற உறுப்பினர் பதவியிலிருந்து விலகினர். அடுத்துவந்த சட்டமேலவைத்தேர்தலில் கருணாநிதி சட்டமேலவைக்குத் தேர்ந்தெடுக்கப்பட்டார்.\n\nSection::::எதிர்க்கட்சித்துணைத் தலைவர்.\n1962ஆம் ஆண்டுத் தேர்தலுக்குப் பின்னர் அமைந்த மூன்றாவது சட்டப்பேரவையில் இரா. நெடுஞ்செழியன் எதிர்க்கட்சித்தலைவராக இருந்தார். மு. கருணாநிதி எதிர்க்கட்சித்துணைத்தலைவராக இருந்தார்.\n\nSection::::அமைச்சர்.\n1967ஆம் ஆண்டில் தி.மு.க. ஆட்சியைப்பிடித்த பின்னர் கா. ந. அண்ணாதுரை தலைமையில் அமைக்கப்பட்ட அமைச்சரவையில் பொதுப்பணித்துறை அமைச்சராகப் பதவிவகித்தார்.\n\nஎன ஐந்துமுறை முதலமைச்சராக இருந்தார்.\n\nSection::::முதலமைச்சர்.\nSection::::அரசு நிர்வாகம்.\nமாநிலத்தின் வளர்ச்சிக்காக, கிராமப்புறங்களில் ஒடுக்கப்பட்ட மக்களுக்காக இலவச காப்பீடு திட்டங்கள், தொழில்மயமாக்குதலுக்கான நடவடிக்கைகள் போன்ற பலவற்றையும் மேற்கொண்டார். ஐ.டி துறையை மாநிலத்தில் வளர்க்கும் விதமாக, அவருடைய பதவிக் காலத்தில், டைடல் மென்பொருள் பூங்காவை உருவாக்கினார். ஒரகடத்தில், புதிய உழுவை உற்பத்தி செய்யும் செல்லைத் தொடங்கினார். மஹிந்திரா மற்றும் நிசான் உள்ளிட்ட நிறுவனங்கள் இந்த அமைப்பின் கீழ் செயல்படுகிறது.\n\nSection::::விமர்சனங்கள்.\n1972 இல் விவசாயிகள் போராட்டத்தில் திமுகவினர் வன்முறையில் ஈடுபட்டார்கள். 1976-ல் மு.கருணாநிதியின் ஆட்சி வீராணம் ஊழல் புகார் இலஞ்சத்தை காரணமாகக் காட்டி கலைக்கப்பட்டு ஆளுனர் ஆட்சிஅமல்படுத்தப்பட்டது. 1973 ல் மிசா 1975 சூன் மாதத்தில் நெருக்கடிக்கால அறிவிப்பை அப்பொழுதய இந்தியப் பிரதமர் திருமதி இந்திரா காந்தி அமல்படுத்தினார். 1977 ஆம் ஆண்டு அவசர நிலை முடிந்த பிறகு மதுரைக்கு முன்னாள் பிரதமர் இந்திரா காந்தி வந்தபோது திமுகவினர் அவரை கடுமையாக தாக்கினார்கள். சென்னைக்கு வந்தபோதும் திமுகவினர் வன்முறையில் ஈடுபட்டார்கள். காங்கிரஸ்ஐ கடுமையாக எதிர்த்த கருணாநிதி, பிற்காலத்தில் அதனுடன் கூட்டணி வைத்துக்கொண்டது, தொடக்க காலத்தில் பாரதிய ஜனதா கட்சியைக் கடுமையாக எதிர்த்த கருணாநிதி, பிற்காலத்தில் அதனுடன் கூட்டணி வைத்துக்கொண்டது, பொதுமக்களின், குறிப்பாக ஊடகங்களின், விமர்சனத்திற்கு உள்ளானது.\n\nSection::::எதிர்க்கட்சித்தலைவர்.\nதமிழக சட்டப்பேரவையில் 1977, 1980 ஆகிய ஆண்டுகளில் அமைந்த சட்டப்பேரவையில் எதிர்க்கட்சித்தலைவராக இருந்தார்.\n\nSection::::தனிப்பட்ட வாழ்க்கை.\nகருணாநிதி புலால் உணவுகளை உண்பவராக இருந்து பின் தாவர உணவு முறையை பின்பற்றுபவரானார். இவர் அரசியல் பணிகளையும், எழுத்துப் பணிகளையும் ஓய்வின்றி செய்ய முடிந்ததற்கு நாளும் யோகப் பயிற்சி, நடைப்பயிற்சி ஆகியவற்றைத் தவறாமல் கடைப்பிடித்து வந்தமையே காரணமாகக் கூறப்படுகிறது.\n\nSection::::படைப்புகள்.\nஇவர் 75 திரைப்படங்களுக்கு கதை, திரைக்கதை, வசனம் எழுதியிருக்கிறார். 15 நாவல்களையும் 20 நாடகங்களையும் 15 சிறுகதைகளையும் 210 கவிதைகளையும் படைத்துள்ளார். மேலும் \"நண்பனுக்கு\", \"உடன்பிறப்பே\" என்னும் தலைப்புகளில் 7000க்கும் மேற்பட்ட மடல்களை எழுதியிருக்கிறார். கரிகாலன் என்னும் பெயரில் கேள்வி-பதில் எழுதியிருக்கிறார். இவை தவிர தாம் பணியாற்றிய இதழ்களில் எண்ணற்ற தலையங்கங்களை எழுதியிருக்கிறார். இவரின் படைப்புகள் 178 நூல்களாக வெளிவந்திருக்கின்றன. \n\nSection::::திரைப்படத் துறைப் பங்களிப்புகள்.\n20 வயதில், ஜுபிடர் பிக்சர்ஸ்-ன் திரைக்கதை எழுத்தாளராக பணியாற்றினார். அவரது முதல் படமான ராஜகுமாரி என்னும் படத்தால் மிகவும் பிரபலமடைந்தார். ஒரு திரைக்கதை எழுத்தாளர் போன்ற திறமைகளை அவர் பல திரைப்படங்களுக்கு விரிவுபடுத்தினார். 60 திரைப்படங்களில் பணியாற்றியிருக்கிறார்.\n\n\n\n\n\n\n\nSection::::தன்வரலாறு.\nஇவர் தனது வாழ்க்கைவரலாற்றை நெஞ்சுக்கு நீதி என்னும் தலைப்பில் தினமணி கதிர் (முதலாவது பகுதி), முரசொலி, குங்குமம் ஆகிய இதழ்களில் தொடர்கட்டுரையாக எழுதினார். பின்னர் அக்கட்டுரைத்தொடர் அதேபெயரில் 4165 பக்கங்களில் ஆறு பாகங்களைக் கொண்ட நூலாக வெளிவந்துள்ளது.\n\n\n\n\n\n\n\n\nSection::::சட்டமன்ற உரைகள்.\n1957 முதல் 2018ஆம் ஆண்டு வரை கருணாநிதி சட்டமன்றத்தில் ஆற்றிய உரைகள் 12 தொகுதிகளாக வெளிவந்திருக்கின்றன.\n\n\nSection::::இறப்பு.\n2016-ம் ஆண்டு முதல் சுவாசக் கோளாறு காரணமாக அவதிப்பட்டு வந்த கருணாநிதிக்கு ட்ரக்கியாஸ்டமி சிகிச்சை மேற்கொள்ளப்பட்டது. இதனால் குறிப்பிட்ட காலத்திற்கு ஒரு முறை, அதனை மாற்றுவதற்காக மருத்துவமனைக்குச் சென்று உடலை பரிசோதித்து வந்தார். அதன் பிறகு கருணாநிதி உடல்நலத்தில் வயது காரணமாக நலிவு ஏற்பட்டுள்ளது என்றும் சிறுநீரக பாதையில் ஏற்பட்டுள்ள தொற்றின் காரணமாக காய்ச்சல் ஏற்பட்டிருப்பதாக தனியார் மருத்துவமனை அறிக்கை ஒன்றை வெளியிட்டது. அதன்பிறகு, 24 மணி நேரமும் மருத்துவர்கள் அடங்கிய குழு கருணாநிதியை வீட்டிலேயே கண்காணித்து வந்தனர். பின்பு கருணாநிதியின் உடலில் நலிவு அதிகமானதை அடுத்து, சூலை 27, 2018 அன்று நள்ளிரவில் இவர் சென்னையில் உள்ள தனியார் மருத்துவமனையில் அனுமதிக்கப்பட்டார். பின்பு சூலை 29, 2018 அன்று கருணாநிதியின் உடல்நிலையில் பின்னடைவு ஏற்பட்டதாக மருத்துவமனை சார்பில் தெரிவிக்கப்பட்டது. அதன்பிறகு கருணாநிதியின் உடல்நிலையில் முன்னேற்றம் ஏற்பட்டுவருவதாக கூறப்பட்டது. அதன் பின்பு ஆகத்து 06, 2018 அன்று இவரின் உடல்நிலை மோசமானதைத் தொடர்ந்து அதற்கு மறுநாள் ஆகத்து 07, 2018 அன்று சிகிச்சை பலனின்றி சென்னையில் காலமானார்.\n\n\n"}
{"id": "205949", "url": "https://ta.wikipedia.org/wiki?curid=205949", "title": "இலங்கையில் போக்குவரத்து", "text": "இலங்கையில் போக்குவரத்து\n\nஇலங்கையில் போக்குவரத்து (\"Transportation in Sri Lanka\") பெரும்பாலும் இலங்கையின் தலைநகர், கொழும்பை மையமாகக் கொண்டு அமைந்துள்ள சாலைப் பிணையத்தையே முதன்மையாகக் கொண்டுள்ளது. பிரித்தானிய குடியேற்றத்தின்போது கட்டமைக்கப்பட்ட தொடர்வண்டிப் பிணையம் உள்ளபோதும் நாட்டின் போக்குவரத்துத் தேவைகளில் மிகச்சிறிய பங்கையே இவை நிறைவு செய்கின்றன. பயணிக்கத்தக்க நீர்வழிகளும் துறைமுகங்களும் வானூர்தி நிலையங்களும் இலங்கையின் போக்குவரத்தில் பங்கேற்கின்றன. கொழும்பிலிருந்து 22 கிமீ தொலைவிலுள்ள கட்டுநாயக்காவிலுள்ள பண்டாரநாயக்க பன்னாட்டு வானூர்தி நிலையம் இலங்கையின் ஒரே பன்னாட்டு வானூர்தி நிலையமாகும். இலங்கையின் நெடுஞ்சாலைகளும் விரைவுச்சாலைகளும் மிகச் சிறப்பான நிலையில் பராமரிக்கப்படுவதோடு தொடர்ந்து மேம்படுத்துப்படுகின்றன. 2009ஆம் ஆண்டில் இதற்காக மதிப்பிடப்பட்ட செலவினம் டாலர் ஒரு பில்லியன் ஆக இருந்தது.\n\nSection::::பிரித்தானியர் ஆட்சியில் இலங்கையின் போக்குவரத்து.\nஇலங்கையில் பிரித்தானியர் ஆட்சிக்காலத்தில் போக்குவரத்து சேவைகள் விரிவுபடுத்தப்பட்ட ஒரு காலகட்டமாகக் கொள்ளலாம். இலங்கையில் போக்குவரத் துறையின் விரிவாக்கத்துக்கு பிரித்தானியர் கூடுதலான ஆர்வம் காட்டியமைக்கான காரணிகள்:\n\n\n\nSection::::தொடர்வண்டி பிணையம்.\nஇலங்கையில் தொடர்வண்டிப் போக்குவரத்தில் நகரங்களுக்கு இடையேயான கனரக இருப்புப்பாதையும் கொழும்பின் நகரவாசிகளுக்காக இயக்கப்படும் பெருநகர தொடர்வண்டிச் சேவையும் அடங்கும். சிறீலங்கா இரயில்வேஸ் நாட்டின் தொலைவிற்கு அமைக்கப்பட்டுள்ள இருப்புப்பாதைகளில் தொடர்வண்டிகளை இயக்குகிறது. நாட்டின் ஒன்பது மாகாணங்களிலும் உள்ள முதன்மை நகரங்களை இப்பாதைகள் இணைக்கின்றன. \n\nஇலங்கையின் பெரும்பாலான இருப்புப் பாதைகள் பிரித்தானிய குடியேற்றவாத அரசால் கட்டமைக்கப்பட்டவை. 1867இல் ஏப்ரல் 26 அன்று முதல் தொடர்வண்டிப் பாதை கொழும்பிற்கும் கண்டிக்கும் இடையே அமைக்கப்பட்டது. இது பிரித்தானிய தேயிலைத் தோட்டங்களிலிருந்து தேயிலையை ஏற்றுமதி செய்ய பயன்பட்டது.\n\nவிடுதலைக்குப் பின்னர் இலங்கையின் பொருளாதாரம் தோட்டத் தொழிலில் இருந்து தொழில்துறைக்கு முன்னுரிமை கொடுக்கத் தொடங்கியது. இதற்கு ஏதாக சாலைப் பிணையம் வளர்ந்தது. சரக்குந்துகளால் ஏற்றிச்செல்லப்பட்ட சரக்குகளின் மதிப்பு தொடர்வண்டிகளால் ஏற்றிச் செல்லப்படுவதை விட உயரலாயிற்று. தொடர்வண்டிப் போக்குவரத்து மிகுந்த நட்டத்தை எதிர்கொண்டது. \n\nஅண்மையில் தொடர்வண்டிப் போக்குவரத்து நவீனப்படுத்தப்பட்டு கடலோரமாக விரைவான தொடருந்து சேவைகள் விரிவுபடுத்தப்பட்டு வருகின்றன. மிகுந்த போக்குவரத்து நெருக்கடி மிக்க இருப்புப்பாதைகள் மின்மயப்படுத்த திட்டங்கள் தீட்டப்பட்டுள்ளன. கடலோரமாக மத்தாராவிலிருந்து அம்பாந்தோட்டைக்கு கதிர்காமம் (கோயில்) வழியாக கட்டமைக்கப்பட்டு வருகிறது.\nSection::::சாலை போக்குவரத்து.\nஇலங்கையின் நிலப்புற போக்குவரத்தில் 93% சாலை போக்குவரத்தால் நிகழ்கிறது. திசம்பர் 2011 நிலவரப்படி, \"ஏ\" தர மற்றும் \"பி\" தர சாலைகள் 12,000 கிமீக்கும் விரைவுச்சாலைகள் 126 கிமீக்கும் கட்டமைக்கப்பட்டுள்ளன.\n\nSection::::அமைப்பு.\nஇலங்கையின் சாலைப் பிணையம் ஏ, பி, சி மற்றும் ஈ தரச்சாலைகளாக வகைப்படுத்தப்பட்டுள்ளது.\n\n\nSection::::சாலைகளும் நெடுஞ்சாலைகளும்.\nஇலங்கையில் திசம்பர் 2011 நிலவரப்படி, \"ஏ\" தர மற்றும் \"பி\" தர சாலைகள் 12,000 கிமீக்கு உள்ளன. கூடுதலான சாலைகள் நாட்டின் தென்மேற்குப் பகுதியில் கொழும்பு நகரைச் சுற்றி இடப்பட்டுள்ளன. \n\nநெடுஞ்சாலைகள் நல்ல தரத்தில் இடப்பட்டுள்ளன. தார் இடப்பட்டு சாலை தடங்கள் குறிக்கப்பட்டுள்ளன. வழிநடத்து அறிக்கைகளும் வழிகாட்டிகளும் ஆங்காங்கே நடப்பட்டுள்ளன. சில சிற்றூர்ச் சாலைகள் மிக மோசமான நிலையில் உள்ளன. பெரும்பாலும் பயன்படுத்தப்படக்கூடிய சாலைகள் அடிக்கடி மேம்படுத்தப்பட்டு மீளமைக்கப்படுகின்றன. பல நகர்புறங்களில் பொது போக்குவரத்து பேருந்துகள் இயக்கப்படுகின்றன.\n\nSection::::விரைவுசாலைகள்.\nகொழும்பு, காலி, மற்றும் மாத்தறை நகரங்களை இணைக்கும் தென்னிலங்கை விரைவுச்சாலை 126 கிமீ தொலைவிற்கு கட்டமைக்கப்பட்டுள்ளது. இது தென் மாகாணத்தின் பொருளாதார முன்னேற்றத்திற்கு பெரிதும் துணை புரிகிறது. மற்ற விரைவுச்சாலைகள் திட்டமிடப்பட்ட நிலையில் அல்லது கட்டமைப்புப் பணிகளில் உள்ளன. கொழும்பு - கட்டுநாயக்க விரைவுச்சாலை, கொழும்பு-கண்டி (கடுகன்னவா) விரைவுச்சாலை, மற்றும் புற வட்ட நெடுஞ்சாலை (கொழும்பு புறவழிச்சாலை) ஆகியன கட்டமைக்கப்பட்டு வருகின்றன. கொழும்பு-படேனியா விரைவுச்சாலை திட்டமிடப்பட்டுள்ளது. மேலும், இலங்க அரசு இந்த முதன்மை விரைவுச்சாலைகளை இணைக்கும் விதமாக மூன்று உயர்தள நெடுஞ்சாலைகளை கட்டவும் திட்டமிட்டுள்ளது.\n\nSection::::பேருந்து போக்குவரத்து.\nபேருந்துகள் பொதுமக்களுக்கான முதன்மையான போக்குவரத்தாக உள்ளது. பேருந்து சேவைகளை அரசுத்துறை நிறுவனமான சிறீலங்கா போக்குவரத்து வாரியமும் (SLTB) தனியார் நிறுவனங்களும் இயக்குகின்றன. போக்குவரத்து வாரிய பேருந்துகள் நகர்ப்புற ஊரகத் தடங்களில் சேவை வழங்குகின்றன. இலாபம் தராத பல சிற்றூர்த் தடங்களிலும் தனியார் நிறுவனங்களை ஈர்க்காத தடங்களிலும் போக்குவரத்து வாரியப் பேருந்துகள் இயக்கப்படுகின்றன.\n\nSection::::நீர் போக்குவரத்து.\nஇலங்கையில் குறைந்த ஆழத்தில் செல்லத்தக்க படகுகள் செல்வதற்கான நீர்வழிகள் (பெரும்பாலும் தென்மேற்குப் பகுதி ஆறுகளில்) 160 கிமீ தொலைவிற்கு அமைக்கப்பட்டுள்ளன.\n\nSection::::சரக்குக் குழாய் பிணையம்.\nSri Lanka has 62 km of pipelines for பாறை எண்ணெய் மற்றும் பெட்ரோலியப் பொருட்களை கொண்டு செல்கின்ற எண்ணெய்க் குழாய்கள் 62 கிமீ தொலைவிற்கு அமைக்கப்பட்டுள்ளன. (1987 மதிப்பீடு).\n\nSection::::துறைமுகங்கள்.\nஇலங்கையில் ஆழ்கடல் துறைமுகங்கள் கொழும்பு, அம்பாந்தோட்டை, காலி, திருக்கோணமலை ஆகிய இடங்களில் அமைந்துள்ளன. இவற்றில் பெரும்பான்மையான சரக்குப் போக்குவரத்தை கொழும்புத் துறைமுகமும் அடுத்து காலித் துறைமுகமும் கொண்டுள்ளன. குறைந்த ஆழமுள்ள துறைமுகமாக வடக்கில் யாழ்ப்பாணத்தில் உள்ள காங்கேசன்துறை அமைந்துள்ளது.\n\nஅம்பந்தோட்டையிலுள்ள துறைமுகம் செயற்கைத் துறைமுகமாக 2010இல் கட்டப்பட்டது.கொழும்புத் துறைமுகமும் விரிவாக்கப்படுகிறது; காங்கேசன்துறையிலுள்ள துறைமுகம் ஆழப்படுத்தப்பட்டு புதுப்பிக்கப்படுகிறது. \nSection::::கடல்வழி வணிகம்.\nமொத்தம்: 21 கப்பல்கள் (1,000 மொத்த பதிவுசெய்யப்பட்ட டன்கள் (GRT) அல்லது கைடுதலாக) 192,190 GRT/293,832 மெட்ரிக் டன்கள் டெட்வெயிட் \nகப்பல் வகைகள்: பெருஞ்சரக்குக் கப்பல்கள் - 4, சரக்குக் கப்பல்கள் - 13, வேதிப்பொருட்களுக்கான கப்பல் - 1, கொள்கலன் கப்பல் - 1, எண்ணெய்தாங்கி கப்பல்கள் - 2 (2010).\n\nSection::::வான்வழிப் போக்குவரத்து.\nசிறீலங்கன் எயர்லைன்ஸ் இலங்கையின் தேசிய வான்வழிச்சேவை நிறுவனமாகும். 1979இல் \"ஏர் லங்கா\"வாக துவங்கப்பட்ட நிறுவனத்தின் பெயர் வெளிநாட்டு முதலீட்டைத் தொடர்ந்து 1998இல் மாற்றப்பட்டது. இலங்கையின் பன்னாட்டு வானூர்தி நிலையங்களாக பண்டாரநாயக்க பன்னாட்டு வானூர்தி நிலையம், மத்தல ராசபக்ச விமான நிலையம் மற்றும் தற்போது புதுப்பிக்கப்பட்டு வரும் இரத்மலானை விமான நிலையம் ஆகியன உள்ளன.\n\nSection::::உள்ளூர் வான்போக்குவரத்து.\nபல உள்ளூர் சேருமிடங்களுக்கு இரத்மலானையிலிருந்து வானூர்திகள் இயக்கப்படுகின்றன.\n\n\nSection::::வானூர்தி நிலையங்கள்.\nபண்டாரநாயக்க பன்னாட்டு வானூர்தி நிலையம் கொழும்பின் வடக்கில் 35 கிமீ (22 மை) தொலைவில் உள்ள கட்டுநாயக்கவில் அமைந்துள்ளது. அம்பாந்தோட்டையின் வடக்கே மத்தலவில் மத்தல ராசபக்ச விமான நிலையம் அமைந்துள்ளது. அரை நூற்றாண்டுக்குப் பிறகு, புதுப்பிக்கப்பட்ட பின்னர் இரத்மலானை விமான நிலையம் பன்னாட்டு சேவைகளை இயக்கக்கூடியதாக இருக்கும்.\n\n2012ஆம் ஆண்டில் நாட்டில் உள்ள மொத்த வானூர்தி நிலையங்கள் 18ஆக இருந்தன.\n\n\n\n"}
{"id": "205952", "url": "https://ta.wikipedia.org/wiki?curid=205952", "title": "டோஃபூ", "text": "டோஃபூ\n\nடோஃபூ (Tofu) என்பது சோயா விதையிலிருந்து தயாரிக்கப்படும் தயிராகும். இதில் அதிக அளவு இரும்புச் சத்துள்ளது. இந்த இரும்புச் சத்து இரத்தத்தில் அதிகம் சேருகிறது. ஈமோகுளோபின் அதிகரிக்க துணைசெய்கிறது. இது ஆக்சிஜனை உடல் முழுவதும் எடுத்துச்செல்ல பெரிதும் உதவுகிறது. இதன் காரணமாக உடல் அதிக ஆற்றலைப் பெறுகிறது. மேலும் குருதியிலுள்ள கொழுப்பினைக் குறைக்கப் பயன்படுகிறது. இதயம் தொடர்பான நோய்களைக் குறைக்க உதவும்.\n\nSection::::வரலாறு.\nடோஃபு தயாரித்தல் முதன்முதலில் 2,000 ஆண்டுகளுக்கு முன்பு சீன ஹான் வம்சத்தின் போது பதிவு செய்யப்பட்டது. சீன புராணக்கதை இதனை லியூ ஆன்  இளவரசர் கண்டுபிடித்தார் என்று கூறுகிறது.  கிமு (179-122) அன்ஹூய்  மாகாணத்தைச் சேர்ந்தவரால் டோஃபு மற்றும் அதன் உற்பத்தி நுட்பம் நாரா காலத்தில் (710–794) யப்பானுக்கு அறிமுகப்படுத்தப்பட்டது. சில அறிஞர்கள் 10 மற்றும் 11 ஆம் நூற்றாண்டுகளில் டோஃபு வியட்நாமிற்கு வந்ததாக நம்புகிறார்கள். இது தென் கிழக்கு ஆசியாவின் பிற பகுதிகளுக்கும் பரவியது. இது கிழக்காசிய நாடுகளில் புரத சைவ உணவாக இருப்பதால் பௌத்த மத பரவலுடன் ஒத்துப் போனது. மிங் வம்சத்தின் போது லி ஷிசென் டோஃபு டோஃபு தயாரிக்கும் முறையை விவரித்தார். அப்போதிருந்து வியட்நாம், தாய்லாந்து மற்றும் கொரியா உள்ளிட்ட பல நாடுகளில் டோஃபு ஒரு பிரதான உணவாக மாறியுள்ளது. உற்பத்தி முறைகள், அமைப்பு, சுவை மற்றும் பயன்பாடு ஆகியவற்றில் பிராந்திய வேறுபாடுகள் உள்ளன.\n\nSection::::சீனா.\nடோஃபுவின் தோற்றத்தின் மூன்று கோட்பாடுகளில் மிகவும் பொதுவாகக் கருதப்படுவது, டோஃபு ஒரு ஹான் வம்ச இளவரசரான லியு ஆன் என்பவரால் கண்டுபிடிக்கப்பட்டது. நம்பத்தகுந்ததாக இருந்தாலும், இந்த காலகட்டத்திற்கான நம்பகமான ஆதாரங்களின் பற்றாக்குறை இதைத் தீர்மானிப்பது கடினம் ஆகும். 1960 ஆம் ஆண்டில், கிழக்கு ஹான் வம்ச கல்லறையிலிருந்து கண்டுபிடிக்கப்பட்ட ஒரு கல் சுவரோவியம் டோஃபுவின் ஹான் தோற்றம் பற்றிய கோட்பாட்டிற்கு ஆதரவை வழங்கியது. ஹான் வம்சத்தின் போது  (கிமு 220 - கி.பி. 220) டோஃபுவின் ஒரு வடிவம் கண்டுபிடிக்கப்பட்டிருக்கலாம். இது சாங் வம்சம், (960-1279) வரை சீனாவில் பிரபலமான உணவாக மாறவில்லை. சீனாவில், இறந்த உறவினர்களின் கல்லறைகளுக்குச் செல்லும்போது டோஃபு பாரம்பரியமாக உணவுப் பிரசாதமாகப் பயன்படுத்தப்படுகிறது. ஆவிகள் (அல்லது பேய்கள்) நீண்ட காலமாக தங்கள் கன்னங்களையும் தாடைகளையும் இழந்துவிட்டதால், இதனால் டோஃபு மட்டுமே அவர்கள் சாப்பிட போதுமான மென்மையாக இருக்கிறது. சீனாவில் குளிரூட்டல் கிடைப்பதற்கு முன்பு குளிர்காலத்தில் டோஃபு பெரும்பாலும் விற்கப்பட்டது, ஏனெனில் குளிர்ந்த காலநிலையில் டோஃபு எளிதில் கெட்டுப் வோவதில்லை. வெப்பமான மாதங்களில், டோஃபு, ஒரு முறை தயாரிக்கப்பட்டு, ஒரு நாளுக்கு மேல் சேமித்து வைத்தால் கெட்டுப்போகிறது. சீன போர் வீராங்கனை குவான் யூ இராணுவத்தில் சேருவதற்கு முன்பு டோஃபு தயாரிப்பாளராக இருந்தார். சீன தற்காப்பு கலை நிபுணரான யிம் விங் சுங் தனது கிராமத்தில் ஒரு பிரபலமான டோஃபு தயாரிப்பாளராக இருந்தார்.\n\nSection::::யப்பான்.\nடோஃபு யப்பானுக்கு நாரா காலத்தில் (8 ஆம் நூற்றாண்டின் பிற்பகுதியில்) ஜென் மத பிக்குகளால் அறிமுகப்படுத்தப்பட்டது. ஆரம்பத்தில் இதை \"சீன தயிர்\" என்று அழைத்தனர் . ஆசியாவில் டோஃபுவின் ஆரம்பகால பயன்பாட்டில் பெரும்பாலானவை பௌத்த பிக்குகள், குறிப்பாக ஜென்  மதத்தைப் பின்பற்றியவர்களுக்கும் இறைச்சி மற்றும் மீன்களுக்கு சைவ மாற்றாக இருந்தன. டோஃபு தொடர்பான ஆரம்பகால ஜப்பானிய ஆவணம் 1183 இல் நாராவில் உள்ள கசுகா ஆலய்த்தில் பிரசாதமாக வழங்கப்படுவதைக் குறிக்கிறது. எடோ காலத்தில் டோஃபு ஹயாகுச்சின் புத்தகம் டோஃபு சமைப்பதற்கான 100 சமையல் குறிப்புகளை பட்டியலிடுகிறது.\n\nSection::::தென் கிழக்கு ஆசியா.\nதென்கிழக்கு ஆசியாவில், புஜியான் மாகாணத்திலிருந்து சீன குடியேறியவர்களால் டோஃபு அறிமுகப்படுத்தப்பட்டது. இந்தோனேசியா, மலேசியா, சிங்கப்பூர், தாய்லாந்து, கம்போடியா, பர்மா, பிலிப்பைன்சு ஆகிய நாடுகளில் டோஃபு பரவலாகக் கிடைக்கிறது மற்றும் பல உள்ளூர் உணவுகளில் பயன்படுத்தப்படுகிறது. டோஃபு மலேசியா மற்றும் சிங்கப்பூரில் தவ்ஹு என்று அழைக்கப்படுகிறது. மலேசிய மற்றும் சிங்கப்பூர் இந்தியர்கள் தங்கள் உணவு வகைகளில் டோஃபுவைப் பயன்படுத்துகிறார்கள். இது முக்கிய உணவு மற்றும் பல பிராந்திய உணவுகளில் இறைச்சிக்கு பிரதான மாற்றாகும்.\n\nSection::::தயாரிப்பு.\nடோஃபுவுக்கு அதன் சொந்த சுவை அல்லது வாசனை மிகக் குறைவு. இதனால் டோஃபு சுவையான அல்லது இனிப்பு உணவுகளில் பயன்படுத்தப்படலாம். இது பயன்படுத்தப்படும் பிற பொருட்களின் சுவைகளை வழங்குவதற்கான பின்னணியாக செயல்படுகிறது. டோஃபுவை சுவைப்பதற்காக இது பெரும்பாலும் சோயா சாஸ், மிளகாய், எள் எண்ணெய் போன்றவற்றில் மார்பினேட் செய்யப்படுகிறது. ஆசிய சமையலில், டோஃபு மூல, சுண்டவைத்த, வறுத்த, சூப்பில், சாஸில் சமைத்த, அல்லது நிரப்புதல்களால் நிரப்பப்பட்ட பல வழிகளில் தயாரிக்கப்படுகிறது. டோஃபுவை இறைச்சி மாற்றாகப் பயன்படுத்துவது கிழக்கு ஆசியாவில் பொதுவானதல்ல.\n\nSection::::ஊட்டச்சத்து.\nடோஃபுவில் ஒப்பீட்டளவில் புரதம் அதிகமாக உள்ளது. உறுதியான டோஃபுவுக்கு சுமார் 10.7% மற்றும் மென்மையான \"சில்கன்\" டோஃபுக்கு 5.3%, முறையே 5% மற்றும் 2% கொழுப்பு, என எடையின் சதவீதமாக உள்ளது.\n"}
{"id": "205960", "url": "https://ta.wikipedia.org/wiki?curid=205960", "title": "பீட்டர்ஹவுஸ், கேம்பிரிச்சு", "text": "பீட்டர்ஹவுஸ், கேம்பிரிச்சு\n\nபீட்டர்ஹவுஸ் கல்லூரி (Peterhouse) கேம்பிரிச்சு பல்கலைக்கழகத்துடன் இணைந்த ஒரு கல்லூரியாகும். கேம்பிரிச்சு கல்லூரிகளிலேயே இது தான் பழமையான கல்லூரி.\n\n\n"}
{"id": "205966", "url": "https://ta.wikipedia.org/wiki?curid=205966", "title": "பாலகுமாரன் மகாதேவா", "text": "பாலகுமாரன் மகாதேவா\n\nபக்கு மகாதேவா என அழைக்கப்படும் பாலகுமாரன் மகாதேவா (\"Balakumara Mahadeva\" பாலகுமாரா மகாதேவா, 29 அக்டோபர் 1921 – 29 நவம்பர் 2013) என்பவர் கல்விமானும், முன்னணி இலங்கைத் தமிழ் அரசு அதிகாரியும் ஆவார்.\n\nSection::::ஆரம்ப வாழ்க்கையும் குடும்பமும்.\nபாலகுமாரா அருணாசலம் மகாதேவா, சிவகாமி அம்மாள் ஆகியோருக்கு 1921 அக்டோபர் 29 இல் பிறந்தவர். இவருடன் உடன் பிறந்தவர் சுவர்ணம் நடராஜா. சேர் பொன்னம்பலம் அருணாசலத்தின் பேரன் ஆவார். இவர் கொழும்பு றோயல் கல்லூரியில் கல்வி பயின்றவர். பள்ளிப் படிப்பை முடித்த பின்னர் இவர் இலண்டன் பல்கலைக்கழகம் சென்று கணிதத்தில் இளங்கலை, மற்றும் முதுகலைப் பட்டங்கள் பெற்றார்.\n\nமகாதேவா சேக தியாகராஜாவின் மகள் சுந்தரி என்பவரைத் திருமணம் புரிந்தார். இவர்களுக்கு ஆனந்தகுமார், ஈசுவரி என்ற இரண்டு பிள்ளைகள் உள்ளனர்.\n\nSection::::பணி.\nமகாதேவா இலங்கைப் பல்கலைக்கழகத்தில் கணித விரிவுரையாளராகப் பணியாற்றிய பின்னர், 1945 சனவரியில் இலங்கைக் குடிமை சேவையில் இணைந்தார். 1949 ஆம் ஆண்டில் பாதுகாப்பு அமைச்சில் துணைச் செயலராகவும், 1952 இல் காணி அமைச்சில் துணைச் செயலராகவும், 1958 இல் வேளாண்மை மற்றும் உணவு அமைச்சில் நிரந்தர செயலராகவும் பணியாற்றினார். அத்துடன் பொதுப்பணித்துறை மற்றும் உள்ளூராட்சி அமைச்சில் செயலராகவும் இவர் பணியாற்றியுள்ளார். திறைசேரியில் செயலாளராகவும் இவர் பணியாற்றியுள்ளார்.\n\nSection::::பிற்கால வாழ்க்கை.\nகுடிமைப் பணியில் இருந்து இளைப்பாறிய பின்னர் இவர் மலேசியாவில் ஐக்கிய நாடுகள் அவையில் பணியாற்றினார். பின்னர் இலங்கையில் தேசிய அபிவிருத்தி வங்கியின் தலைவராகவும், இலங்கை மக்கள் வங்கியின் பணிப்பாளராகவும் நியமிக்கப்பட்டார். பல தனியார் நிறுவனங்களில் தலைவராக இருந்தார்.\n\nSection::::சமூகப் பணி.\nமகாதேவா கொழும்பு பொன்னம்பலவாணேசுவரர் கோயில், முகத்துவாரம் அருணாசலேசுவர கோயில் ஆகியவற்றின் அறங்காவல் சபைத் தலைவராக செயல்பட்டார். 1990 ஆம் ஆண்டில் இவருக்கு இலங்கை அரசின் இரண்டாவது பெரும் தேசிய விருதான தேசமானிய பட்டம் வழங்கப்பட்டது.\n\nமகாதேவா 2013 நவம்பர் 29 இல் கொழும்பில் காலமானார்.\n"}
{"id": "205969", "url": "https://ta.wikipedia.org/wiki?curid=205969", "title": "நிக்கெலோடியன் இந்தியா", "text": "நிக்கெலோடியன் இந்தியா\n\nநிக்கலோடியோன் இந்தியா அல்லது நிக் (Nickelodeon India) ஒரு குழந்தைகளுக்கான தொலைக்காட்சி. இது இந்தியாவில் நான்கு மொழிகளில் (தமிழ், ஆங்கிலம், ஹிந்தி, தெலுங்கு) ஒளிபரப்பாகிறது. \n\nSection::::பின்னணியில்.\nஇது ஒரு குழந்தைகளுக்கான தொலைக்காட்சி.\n"}
{"id": "205975", "url": "https://ta.wikipedia.org/wiki?curid=205975", "title": "குரிடிபே", "text": "குரிடிபே\n\nகுரிடிபா (Curitiba [kuɾiˈtibɐ]) என்பது பிரசில் நாட்டில் உள்ள பரனா மாநிலத்தின் தலைநகரம் ஆகும். இதுவே இந்த மாநிலத்தின் பெரிய நகரமும் ஆகும். பிரசில் நாட்டில், அதிக மக்கள் தொகையைக் கொண்ட நகரங்களில் இதுவும் ஒன்று. இதன் பெருநகரப் பகுதியை ”குரிடிபா மாநகரப் பகுதி” என அழைக்கின்றனர். பைன் மரங்கள் அதிகம் வளர்ந்ததால் இந்தப் பகுதிக்கு இப்பெயர் வந்திருக்கலாம் எனக் கருதுகின்றனர்.\n\nSection::::தட்பவெப்பம்.\nகுரிடிபா திரைத் திருவிழா குறிப்பிடத்தக்க நிகழ்வுகளில் ஒன்று.\n"}
{"id": "205978", "url": "https://ta.wikipedia.org/wiki?curid=205978", "title": "வைக்கம் சந்திரசேகரன் நாயர்", "text": "வைக்கம் சந்திரசேகரன் நாயர்\n\nசந்திரசேகரன் நாயர், மலையாள எழுத்தாளர்களில் ஒருவர். காலம்: 1920 - 12 ஏப்ரல் 2005. 1980-ல் கேரள அரசின் இலக்கிய அமைப்பு விருதினைப் பெற்றவர்.\n\nSection::::வாழ்க்கைக் குறிப்பு.\nகோட்டயம் மாவட்டத்தில் வைக்கம் நகரில், பி. கிருஷ்ணபிள்ளை, பார்வதி அம்மை ஆகியோர்க்கு மகனாகப் பிறந்தார். கோட்டயம் சி.எம்.எஸ். கல்லூரியில் பயின்றார். \n\n\n"}
{"id": "205979", "url": "https://ta.wikipedia.org/wiki?curid=205979", "title": "இந்திரவுனி", "text": "இந்திரவுனி\n\nஇந்திரவுனி (Dravuni [ndraˈβuni]) என்பது பிஜி நாட்டின் கண்டவு தீவுக் கூட்டத்தில் உள்ள தீவு. இது இயல்பாகவே எரிமலைகளைக் கொண்டுள்ளது. இதன் மொத்த பரப்பளவு 800 சதுர மீட்டர்கள் ஆகும்.\nஇங்கு நூற்றுக்கும் அதிகமான மக்கள் வசிக்கின்றனர்.\nசோலோ பவளப்பாறைக்கு அருகில் ஒரு ஊர் மூழ்கியதாக இங்குள்ள மக்கள் நம்புகின்றனர்.\nதென் பசிபிக் பல்கலைக்கழகத்தின் மையம் இங்கு ஆய்வு மேற்கொள்கிறது.\n"}
{"id": "205982", "url": "https://ta.wikipedia.org/wiki?curid=205982", "title": "கம்பாரா", "text": "கம்பாரா\n\nகம்பாரா (Kabara, [kamˈbara]) என்பது பிஜி நாட்டில் உள்ள தீவு. இது லவு தீவுக்கூட்டத்தைச் சேர்ந்தது. இத பரப்பளவு 31 சதுர கிலோமீட்டர்கள் ஆகும். சில நூறு மக்கள் வாழ்கின்றனர். \nஇங்கு வேசி எனப்படும் மரங்கள் உள்ளன. இங்குள்ள மக்கள் மரவேலைப்பாடுகளைச் செய்யக்கூடியவர்கள். \n"}
{"id": "205984", "url": "https://ta.wikipedia.org/wiki?curid=205984", "title": "இயோரி", "text": "இயோரி\n\nஇயோரி என்பது பிஜி நாட்டுக்குச் சொந்தமான ரொட்டுமா பகுதிக்கு உட்பட்ட தீவு. இது மாமானுசா தீவுக்கூட்டத்தைச் சேர்ந்தது. இதன் பரப்பளவு 24 ஏக்கர்கள் ஆகும். இது தனியாரின் உடைமையாக இருந்தது.\nதற்போதும், இது தனியார் நிறுவனமொன்றின் சொத்தாக உள்ளது.\n"}
{"id": "205986", "url": "https://ta.wikipedia.org/wiki?curid=205986", "title": "திறந்தவெளி சிறைச்சாலை", "text": "திறந்தவெளி சிறைச்சாலை\n\nதிறந்தவெளி சிறைச்சாலை என்பது நல்ல உடல் மற்றும் மனநலத்துடன் இருக்கும் சிறைக் கைதிகளை நம்பிக்கையின் அடிப்படையில் குறைந்த மேற்பார்வை மற்றும் காவலுடன் அறைகளில் அடைத்துப் பூட்டாமல் குறிப்பிட்ட சுதந்திரத்துடன் வைத்திருக்கும் ஒரு முறைசாராச் சிறைச்சாலை ஆகும். இவ்வகைச் சிறைச்சாலைகளில் குற்றவாளிகளுக்கு தொழிற் பயிற்சிகள் தருதல், விவசாயம் போன்ற ஏதேனும் தொழில்களை மேற்கொள்ள அனுமதித்தல் போன்றவை சிறப்பம்சம் ஆகும். இதன் மூலம் அவர்களின் தண்டனைக் காலம் பயனுள்ளதாக்கப்படுவதோடு தண்டனைக் காலத்திற்குப் பிறகான அவர்கள் வாழ்க்கைக்கும் உத்தரவாதம் அளிக்கிறது.\n\n"}
{"id": "205988", "url": "https://ta.wikipedia.org/wiki?curid=205988", "title": "கோரோவோவு", "text": "கோரோவோவு\n\nகோரோவோவு என்பது பிஜி நாட்டின் தைலிவு மாகாணத்தில் உள்ள ஊர். நவுசோரி நகரத்தில் இருந்து 31 கி.மீ தொலைவில் உள்ளது. இங்குள்ள மக்கள் பால் பண்ணையை கொண்டு வசிக்கின்றனர். நடோவி இறங்குதளம் இதன் அருகிலுள்ளது.\n"}
{"id": "205989", "url": "https://ta.wikipedia.org/wiki?curid=205989", "title": "கோரோ தீவு", "text": "கோரோ தீவு\n\nகோரோ என்பது பிஜி நாட்டுக்க்ச் சொந்தமான தீவு. இது எரிமலைகளைக் கொண்டுள்ளது. லோமாய்விட்டி தீவுக்கூட்டத்தில் உள்ளது. அருகிலுள்ள கடலுக்கு, இதன் நினைவாக கோரோ கடல் எனப் பெயரிட்டிருக்கின்றனர். இதன் பரப்பளவு 108.9 சதுர கிலோமீட்டர்கள் ஆகும். பிஜியின் பெரிய தீவுகளில் இதுவும் ஒன்று. இங்குள்ள 14 ஊர்களில், ஐந்தாயிரத்திற்கும் அதிகமான மக்கள் வசிக்கின்றனர். \n"}
{"id": "205998", "url": "https://ta.wikipedia.org/wiki?curid=205998", "title": "மனிதர் உடலில் காணப்படும் கதிரியக்கம்", "text": "மனிதர் உடலில் காணப்படும் கதிரியக்கம்\n\nமனிதர் உடலில் காணப்படும் கதிரியக்கம் என்பது இயற்கையாக 70 கிலோ நிறையுடைய ஒரு மனிதரிடம் காணப்படும் கதிரியக்கமுடைய தனிமங்களின் அளவாகும். மனிதன் இப்படிப்பட்ட கதிரியக்கத்தினைச் சுமந்து வாழப் பழகி இருக்கிறான். தினமும் அருந்தும் நீர், உண்ணும் உணவு, மூச்சுக் காற்று என்றவைகளிலிருந்து தொடர்ந்து கதிர் இயக்கத் தனிமங்களைப் பெற்றுக் கொண்டே இருக்க, கதிரியக்கம் காரணமாக இழந்து கொண்டும் உள்ளான்.\n\nகணினியிலிருந்து.\n"}
{"id": "206002", "url": "https://ta.wikipedia.org/wiki?curid=206002", "title": "யோகக் கலை", "text": "யோகக் கலை\n\nயோகக் கலை அல்லது யோகா (\"\", சமஸ்கிருதம், பாலி: योग|योग) என்பது உடல், மனம், அறிவு, உணர்வு மற்றும் ஆன்மீக வளர்ச்சிக்கும், சமன்பாட்டிற்கும் உதவிடும் கலை ஆகும். யோகா என்னும் கலை வாழ்க்கை அறிவியல் மற்றும் வாழும் கலை ஆகும். பதஞ்சலி முனிவரால் இக்கலை இந்தியாவில் தோன்றி வளர்ந்து வழிவழியாய் வரும் ஓர் ஒழுக்க நெறியாகும். இது உடலையும் உள்ளத்தையும் நலத்துடன் வைத்துப் போற்றும் ஒழுக்கங்களைப் பற்றிய நெறி.\n\nயோகாவின் பல்வேறு மரபுகள் இந்து, புத்த மற்றும் சமண மதங்களில் காணப்படுகின்றன. மேலும் யோகா வஜ்ரயான மற்றும் ​​திபெத்திய புத்த மத தத்துவங்களில் ஒரு முக்கிய பகுதியாக விளங்குகிறது.\nSection::::வரலாறு.\n\"யோகம்\" என்ற சொல்லுக்கு இணைதல் அல்லது இணக்கமாக இருத்தல் என்று பொருள். யோகம் என்பது இந்தியாவில் உள்ள ஆறு தத்துவமுறைகளில் முக்கியமான ஒன்றாகும். யோகாவின் தோற்றம் விவாதத்திற்கு உட்பட்டு இருக்கின்றது. இது வேத காலத்திற்கு முன்பே தோன்றி இருக்கலாம் என்று கருதப்படுகிறது. . சிந்து சமவெளி நாகரிகத்தின் தளங்களில் உள்ள சில முத்திரைகள் ஒரு பொதுவான யோகா அல்லது தியான நிலைகளை புள்ளிவிவரங்கள் காட்டி சித்தரிக்கின்றன.. இந்து தத்துவத்தின் படி யோகம் என்பது சீவாத்மா, பரமாத்மாவுடன் இணைதலுக்கான வழி எனப்படுகிறது. யோகத்தின் பாதையில் செல்பவர் யோகி எனப்படுகிறார்.\nSection::::சங்ககாலப் பயிற்சி.\nநோன்பியர் எனப்படும் தவ முனிவர்கள் கைகளை ஊன்றிக்கொண்டு இருக்கையில் அமர்ந்திருந்தது பற்றி நற்றிணைப் பாடல் ஒன்று குறிப்பிடுகிறது. இதனை அது கையூண் இருக்கை என்று குறிப்பிடுகிறது \nதினைப்புனத்தில் விளைந்திருக்கும் தினைக் கதிரைக் கிள்ளிச் சென்ற குரங்கு ஒன்று அதிலுள்ள தினைகளைக் கைகளால் ஞெமிடி வாயில் அடக்கிக்கொண்டிருந்த காட்சி நோன்பியர் கையூண் இருக்கை போல் இருந்ததாம். இதனை உயிர்ப்புப் பயிற்சி எனக் கருதலாம்.\n\nSection::::யோகசூத்திரத்தின் வரலாறு.\nபாகிஸ்தானில் உள்ள சில இடங்களில் சிந்து பள்ளத்தாக்கு நாகரிகத்தில் (c. 3300- 1700 B.C.E) இருந்த சில கண்டெடுக்கப்பட்ட உருவங்களின் அமர்ந்திருப்பது போன்ற நிலைகள் சாதாரண யோகா அல்லது தியான நிலைகளைக் காட்டுவது போல் உள்ளன மேலும் இது \"ஒரு வகையான சடங்கு முறையை, யோகாவின் ஆரம்பமாகக் காட்டுகிறது\". இது க்ரெகொரி போஷ்செல் என்ற தொல் பொருள் ஆய்வாளரின் கூற்று. இந்து பள்ளத்தாக்கு சின்னங்களுக்கும், பின்னாளில் வந்த யோகா மற்றும் தியானப் பயிற்சிகளுக்கும் இடையில் ஏதோ ஒரு வகை சம்பந்தம் உள்ளதை முடிவான சாட்சிகள் இல்லாவிட்டாலும் , அவர்கள் குறிப்பிட்டுள்ளனர்.<சான்றாதாரம்>பார்க்கவும்:\n\n\nஒத்த நிலையில் காணப்படுகின்றன.\n\nஷ்ரமனிக் பாரம்பரியமும், உபனிஷத பாரம்பரியமும் யோக நிலையின் உச்சத்தை தியானத்தின் மூலம் உணர வழி வகைகளை உருவாக்கியுள்ளது.\n\nபுத்த மதத்துக்கு முந்தைய காலம் மற்றும் முன்னாள் பிராமணி நூல்களிலும் தியானத்தைப் பற்றிய தெளிவான சாட்சியங்கள் இல்லாவிட்டாலும் , வடிவம் முழுமை பெறாத தியான முறைகள்பிரஹ்மணிக் பாரம்பரியத்தில் இருந்து தொடங்கியதாக வாதிடுகிறார்.அது உபனிடத பிரபஞ்ச உரைகளுக்கும் மற்றும் பண்டைய புத்த நூல்களில் இரண்டு புத்த குருமார்களின் தியான லட்சியங்களுக்கும் சமாந்திரமான வலுவான அடிப்படையில் உருவானது.\n\nஇவர் மிகக்குறைந்த சாத்தியக் கூறுகளைப் பற்றியும் விளக்குகிறார். உபநிடதங்களில் உள்ள பிரபஞ்ச அறிக்கைகள் தியானிக்கும்/ தியானிக்கின்ற பாரம்பரியத்தைப் பிரதிபலித்தது என வாதிட்டார். ரிக் வேத காலத்திற்கும் முன்னதாகவே , நாசதிய சுக்தாவில் தியானப் பாரம்பரியத்திற்கான\nசாட்சியங்கள் அடங்கியுள்ளதாக வாதிக்கிறார்.\n\nதியான நுட்பங்களை விளக்கிய பழம் பெறும் நூல்கள் பெரும்பாலும் புத்த மத நூல்களே! அவை தியான பயிற்சி முறைகளை விளக்கியுள்ளன.மற்றும் புத்தருக்கு முன் வந்தது , மேலும் புத்த மததிற்குள் முதல் முதலாக உருவாக்கபட்டவை பற்றியும் விளக்குகின்றன. இந்து இலக்கியத்தில் , \"யோகா \" என்ற சொல் முதலில் கதா உபநிடதத்தில் வருகிறது, அங்கு அது ஐம்புலன்களை அடக்கி, மற்றும் மனதின் ஓட்டத்தை நிறுத்தி யோக நிலையை அடைவதைபற்றிக் குறிப்பிடுகிறது. யோகாவின் தத்துவத்திற்கான முக்கிய நூல் ஆதாரங்கள் மத்திய கால உபநிடதங்கள், (ca.400 BCE), பகவத் கீதை உள்ளடங்கிய மஹாபாரதம் (ca.200 BCE) மற்றும் பதஞ்சலியின் யோக சூத்திரங்கள்.(150 BCE)\n\nSection::::பதஞ்சலி யோக சூத்திரம்.\nபதஞ்சலி மகரிஷி யோகாவை திட்டமிட்டு நடைமுறைப்படுத்தப்படுத்தியுள்ளார். முறையான யோகசாஸ்திரத்தைக் கண்டுபிடித்த பெருமை \nபதஞ்சலியையே சாரும் என பெரும்பாலோர் கருதுகின்றனர். இவர் வழங்கிய பதஞ்சலி யோகசூத்திரம் 185 சுருக்கமான சூத்திரங்களை கொண்டுள்ளது.\n\"அஷ்டாங்க யோகா \" (எட்டு-அங்கங்கள் யோகா) என்ற முறைக்கு பதஞ்சலியின் எழுத்துக்கள் அடிப்படையாக இருந்தன.\nஇந்த எட்டு-அங்க யோகா தத்துவம் 29 சூத்திரம் 2 புத்தகத்தின் சூத்திரம் தான் இன்று நடைமுறையில் இருந்து வரும் ஒவ்வொரு ராஜ யோகத்தின் ஆழ்ந்த குணாதிசயத்தைக் காட்டுகிறது.\n\n\nSection::::யோகாமும் பகவத் கீதையும்.\nபகவத் கீதை ( இறைவனின் பாடல் ) , \"யோகா\" என்ற பதத்தை விரிவாக பல் வேறு வழிகளில் பயன்படுத்துகிறது. இத்தோடு ஒரு பாகம் முழுவதும் (அத்தியாயம் 6)பாரம்பரிய யோகா பயிற்சிகளுக்காக அர்ப்பணித்துள்ளது. மேலும் இதில் மூன்று முக்கிய யோகா வகைகள் அறிமுகப்படுத்தப்பட்டுள்ளன.\n\n\nமதுசூதன சரஸ்வதி (b. circa 1490)கீதையை மூன்று பிரிவுகளாகப் பிரித்து , முதல் 6 பாகங்ககள் கர்ம யோகமாகவும், நடுவில் 6 பக்தி யோகமாகவும், மற்றும் கடைசி 6 ஞானமாகவும் வகைப்படுத்தியுள்ளார். \nபிற வர்ணனையாளர்கள் ஒவ்வொரு பாகத்திற்கும் வேறுபட்ட யோகாவைக் குறிப்பிட்டு ஆக மொத்தம் 18 மாறுபட்ட யோகாக்களாக வர்ணித்துள்ளனர்.\n\nஆசனம் என்றால் உடலின் நிலை அல்லது தோரணை என்று பொருள். அஷ்டாங்க யோகாசனா செய்ய நான்கு வகையான நிலைகள் உள்ளன.\n\nSection::::யோகா வேறுபாடுகள்.\nSection::::ஹத யோகா.\n15 ஆம் நூற்றாண்டு இந்தியாவில் வாழ்ந்த யோகி ஸ்வாத்மராமா, தன் ஹத யோக பிரதிபிகா தொகுப்பில், ஹத யோகா என்ற குறிப்பிட்ட வகை யோகாவைப் பற்றி விளக்கியுள்ளார். \nபதஞ்சலியின் ராஜ யோகத்தில் இருந்து, ஹத யோகா கருத்தில் மாறுபட்டுள்ளது, அது \"சத்கர்மாவை\" குறியாகக் கொண்டு, உடல் சுத்தம் மனத் தூய்மைக்கு \"(ஹா)\" மற்றும் \"ப்ராண\" அல்லது இன்றியமையாத சக்தி\" (தா)\" பெற வழி நடத்திச் செல்லும் என்கிறது. மேலும் பதஞ்சலியின் ராஜ யோக முறையில், அமர்ந்து செய்யும் ஆசனத்தோடு அல்லது உட்கார்ந்து செய்யும் தியான நிலையை ஒப்பிடுகையில், இது இன்று பிரபலமாக வழக்கத்தில் இருக்கும் முழு உடல் \"நிலைகளின்\" \"ஆசனங்களின்\" வளர்ச்சியைக் குறிக்கிறது. ஹத யோகா தன் நவீன மாற்றங்களைக் கொண்ட நடையில் பல வகைகளைத் தான் மக்கள் இன்று \"யோகா\" என்ற பதத்தோடு சம்பந்தப்படுத்துகிறார்கள்.\n\nSection::::தந்திரம்.\nதனோதி, த்ராயதி என்ற இரண்டு சொற்களின் சேர்கையில் ஒருவான சொல் \"தந்திரம்\". தனோதி என்றால் விரிவடைதல் என்றும், த்ராயதி என்றால் விடுவிக்கப்படுதல் என்றும் பொருள். அதாவது, உணர்வு எல்லைகளை விரிவடையச் செய்து சக்தியினை விடுவிக்கத் தேவையான அறிவியலாம்.\n\nஉடலில் உயிர் இருக்கும்போதே \"இகமதில் சுகம்\" பெற தளைகளில் இருந்து விடுபட்டு இருப்பதற்கான உக்தியாம். நமது சரீரம் மற்றும் மனம் இரண்டிற்கும் சில வரம்புகள் அல்லது எல்லைகள் இருக்கின்றன. இவற்றைப் பற்றி புரிந்து கொள்வதே இந்த அறிவியலின் முதற் படியாகும். அதற்கு அடுத்ததாக உணர்ச்சி கோர்வை மண்டலத்தை விரிவடையச் செய்து, சக்தியினை தளைகளில் இருந்து விடுவிக்கத் தோதுவான உக்திகளைச் சொல்கிறது. இறுதியில் மனிதப் பிறவியின் எல்லைகளையும் வரம்புகளையும் தளைகளையும் கடந்தாற்பின், எல்லாமுமான பரம்பொருளோடு இரண்டற இணையும் அனுபவத்தினைத் தந்திடும் என்ற உறுதியினையும் தருகிறது. உடல் மற்றும் மனம் இவற்றின் உபாதைகளைக் களைந்து அவற்றை பேரின்ப பெருங்களிப்பிற்கு தயார் செய்திடும் முறைகளாக யோக சாஸ்திரங்கள் உரைக்கும் ஆசனம், பிரணாயாமம், முத்திரைகள் மற்றும் பந்தங்கள் ஆகிய பயிற்சிகள் இதிலிருந்து இருந்து உற்பத்தியானவைதான்.\n\nதாந்த்ரியம் என்பது ஒரு நடைமுறை இது, இதனைப் பயிற்சி செய்பவர்களின் சாதாரண சமூக, மத/ சமய, மற்றும் பிரதட்சியமான நிஜ வாழ்க்கையில் உள்ள தொடர்பை / உறவு முறையை மாற்றுவதாகக் கருதப்படுகிறது. இந்த தாந்த்ரீகபயிற்சியால் ஒரு தனி நபர்\nஇந்த நிஜ உலகம் ஒரு மாயை, ஒரு தோற்றம் என்ற கருத்தை அடைந்து மற்றும் தனிமனிதன் அதில் இருந்து முக்தியும் அடைகிறான். முக்தி அடைவதற்கான இந்த குறிப்பிட்ட பாதை இந்து சமயத்தில் அளிக்கப்பட்டுள்ள பல வகைகளில் தாந்த்ரீகத்தோடு தொடர்புடைய மற்ற இந்து சமயங்களின் பிற முறைகளான யோகா, தியானம் மற்றும் சமூக பரிச்சியம் அதாவது தற்காலிக அல்லது நிரந்தரமான ,சமூக உறவுகள் மற்றும் வாழ்வியலில் இருந்து விடுதலை அடையும் வழியைக் காட்டுகின்றன. தாந்த்ரீகப் பயிற்சிகளையும் மற்றும் ஆய்வுகளையும் கற்கும்போது மாணவர் மேற்கொண்டு தியான முறைகள் ,குறிப்பாக சக்ரா தியானம் கற்க அறிவுறுத்தப்படுகிறது. பிற யோகிகளை சீர்தூக்கி பார்க்கும்போது, தாந்த்ரீக பயிற்சியாளர்கள் கடைபிடிக்கும் பயிற்சி முந்தையதை விட மிக விரிவாக உள்ளது.தியானிப்பதற்கும், வணங்குவதற்கும் இதயத்திற்குள் உள்ள சக்கரத்துக்குள் கடவுளைக் கொண்டு வரும் நோக்குடன் செய்யப்படும் ஒரு வகை தான் குண்டலினி யோகா.\n\nSection::::பிற பாரம்பரியங்களின் யோகா வழக்கங்கள்.\nSection::::புத்த மதம்.\nபண்டைய புத்த மதம் தியான நிலைகளை தன்னகத்தே கொண்டுள்ளது. \nமிகப் பழமையான தாங்கக்கூடிய யோக\nவெளிப்பாடுகள் /விவரங்கள் புத்தரின் பண்டைய சொற்பொழிவுகளில் காணப்படுகின்றன. \nபுத்தரின் பாடம் புகட்டுதலுக்கும் , மற்றும் பண்டைய பிராமணிக் நூல்களில் தரப்பட்டுள்ள யோகாவிற்குமிடையில் உள்ள வேறுபாடுகள் கவனிக்கத்தக்கவை. \nபுத்தரைப் பொறுத்தவரை தியான நிலைகள்/ உள்வாங்குதல் மட்டும் முடிவல்ல ,அவை மட்டும் போதாது, ஏனெனில் தியானத்தின் உயர்ந்த நிலையை அடையும்போது கூட விடுதலை கிடைப்பதில்லை. எண்ணங்களில் இருந்து முற்றிலும்\nவிடுபடுவதற்கு பதிலாக சில வகையான மன நடவடிக்கைகள் நடந்து கொண்டுதான் இருக்கின்றன: \nஆழ்ந்த தியான நிலை. \nஉண்மையில், மூத்த பிராமணிக் வல்லுனர்கள் சாவில் கிட்டும் விடுதலையை யோக தத்துவமாக கூறியதற்கு புத்தர் புது அர்த்தம் தருகிறார். அவர்கள் குறிப்பிட்ட உதாரணம் வாழ்வில் முக்தி பெற்ற துறவிகள்.\nSection::::யோகசார புத்த மதம்.\nயோகச்சார(சமஸ்கிருதம் : \"யோகப் பயிற்சி\") , யோகாச்சாரா என்றும் உச்சரிக்கப்படுகிறது. இது 4 முதல் 5 ஆம் நூற்றாண்டுகளில் இந்தியாவில் இந்த தத்துவ மற்றும் மனோதத்துவப்பள்ளிகள் உருவாக்கப்பட்டன. \nஇது \"யோகா\" மற்றும் போதிசத்துவ வழிக்கு நடத்திச் செல்லும் பயிற்சிகளை அளிக்கும் ஒரு அமைப்பு.\nயோகாச்சாரப் பிரிவு \"யோகாவை\" முக்தி அடைதலை சென்றடைய பயிற்றுவிக்கிறது.\n\nSection::::சான் (சியோன்/ ஜென் )புத்த மதம்.\nஜென்(சீனர்களின் சியான் வழியாக சமஸ்கிருத பதமான \"த்யான்\" என்பதில் இருந்து இந்த சொல் வந்துள்ளது.) இது மஹாயான புத்த மதத்தின் ஒரு வடிவமாகும். இந்த மஹாயான புத்த மத பாடசாலை இதன் யோகா சிறப்பிற்காக பெயர்பெற்றது.மேலை நாடுகளில், ஜென் என்ற பதம் பெரும்பாலும் யோகாவோடு சேர்த்துப் பார்க்கப்படுகிறது; இரண்டு தியானப் பள்ளிகளும் குடும்ப ஒத்திருத்தலை உறுதியாகக் காட்டுகின்றன. ஜென் புத்த மத தியானப் பள்ளிகள தங்கள் வேர்களை யோகப் பயிற்சிகளில் வைத்திருப்பதால் இந்த நடப்புகள் பெருமைமிக்க சிறப்பு கவனம் பெற்றுள்ளன. யோகாவின் சில அத்தியாவசிய மூலக் கூறுகள் புத்த மதத்திற்குப் பொதுவாகவும் , ஜென் நிற்கு குறிப்பாகவும் முக்கியமாகின்றன.\nSection::::இந்தோ- திபெத் புத்த மதம்.\nதிபெத்திய புத்த மதத்திற்கு யோகா நடுவாந்திரம் ஆகும்.\nநியிங்காமா பாரம்பரியத்தில் ,தியானப் பயிற்சிகளின் பாதை 9 \"யானாக்களாக \" அல்லது வாஹனங்களாகப் பிரிக்கப்பட்டுள்ளது., இவைகள் அதிக அளவில் அசாதாரணமானவையாகக் கூறப்பட்டுள்ளது.\nகடைசி 6 \" யோக யானாக்கள்\" என விவரிக்கப்பட்டுள்ளன . \"க்ரியா யோகா\" , \"உப யோகா\" , \"யோக யானா\" ,\n\"மஹா யோகா\" , \"அனு யோகா\" மற்றும் கடைசி பயிற்சியாக \"அதி யோகா\" . \nசர்மா பாரம்பரியம் க்ரியா, உபா ( \"சர்யா\" என்று அழைக்கப்படுகிறது) ஆகியவற்றை உள்ளடக்கியது. அனுத்தர யோகா பிரிவு யோகாவுடன் மஹாயோகா மற்றும் அதி யோகாவுக்கு பதிலாக உள்ளது.\nபிற தந்த்ர யோகா பயிற்சிகள் 108 உடல் நிலை முறை பயிற்சிகளை மூச்சு மற்றும் இதயத்தை தாள கதியுடன் வைத்துக் கொண்டு செய்யும் , முறையை பயிற்றுவிப்பதை உள்ளடக்கியது. \nந்யிங்காமா பாரம்பரியம் யந்த்ர யோகாவையும்( திபெத். \"ட்ருல் கொர்\" ) பின்பற்றுகிறது. இந்த வகை மூச்சுப் (ப்ராணாயாமா) பயிற்சியை உள்ளடக்கியது.தியானத்தை எதிர் நோக்கி அதற்கு முன்னால் அசைவுகளை நிறுத்தி பயிற்சி எடுப்பவரை மையப்படுத்துதல்.\nதலை லாமவின் கோடைகாலக் கோவிலான லுகாங்கின் சுவர்களில் பண்டைய திபெத்து யோகிகளின் உடல் அமைப்புகள் வடிவக் காட்சிகள் வரையப்பட்டுள்ளன. சாங்கின் ,கண்டலீ எனப்படும் திபெத்து யோகாசன முறை (௧௯௯௩) ஓரளவு பிரபலமடைந்துள்ளது.,ஒருவரின் உடலில் இருந்து உற்பத்தியாகும் குண்டலி (திபெத்தில்:\"டம்மோ\" )உஷ்ணம் , \" ஒட்டுமொத்த\nதிபெத்து யோகாவின் அடிக்கல்\" ஆக கருதப்படுகிறது\nதிபெத்தின் யோக சாஸ்திரம் போலியான கருத்து வேறுபாடுகளை\nசரிசெய்வதாக அதாவது ப்ரானா மற்றும் மனது, இந்த இரண்டையும் ஒன்றுபடுத்தி தந்திரத்தின் பாடத்திட்ட \nஅணுகுமுறைகளை வகுத்துள்ளதாக சேங் கூறுகிறார்.\n\nSection::::சமணம்.\nஇரண்டாம் நூற்றாண்டின் CE சமண நூலில் , \"தத்வார்த்த சூத்ராவின்படி\" \"யோகா \" என்பது மனது, பேச்சு மற்றும் உடலின்ஒட்டுமொத்த நடவடிக்கைகளாகும். உமாஸ்வதி யோகாவை \"அஸ்ரவா\" அல்லது கர்மத்தின் விளைவு மற்றும் காரணமாகவும் ,\nமேலும் மிக அத்தியாவசியமான-\"சம்யக் கரித்ர\" - முக்தி அடைவதற்கான பாதையில் இவை மிக அவசியமானவற்றில் ஒன்று என்று கூறுகிறார்.\n\nSection::::சமண மத நூலில் மற்றும் இலக்கியங்களில் உள்ள குறிப்புகள்.\nபண்டைய சமண மத/ சட்ட நூலில் /இலக்கியங்களான அகரங்கசூத்ரா, நியமசாரா போன்ற நூல்கள், தத்வார்த்த சூத்ரா போன்ற இன்ன பிறவற்றில், யோகா மிகச் சாதாரணமான மனிதன் முதல் மிக உயர்ந்தவர்கள் வரை அன்றாட வாழ்வினை எப்படி ஒரு அங்கமாக விளங்குகிறது எனக் குறிப்புகள் உள்ளன. கீழே தரப்பட்டுள்ள , பின்னாளில் வந்த நூல்கள் யோகாவைப் பற்றிய சமண தத்துவங்களை மேலும் விரிவாக விளக்கின:\n\nSection::::இஸ்லாம்.\nஇந்திய யோகா பயிற்சி முறைகளின் தாக்கம் ஓரளவு சூஃபிசத்தின் வளர்ச்சிக்குக் காரணமாயிருந்தது, அங்கு அவர்கள் ஆசனங்கள், மூச்சுப்பயிற்சி (பிராணாயாமா) இரண்டையும்வழக்கப்படுத்திக்கொண்டார்கள்.\n11 ஆம் நூற்றாண்டின் தொடக்கத்தில் பண்டைய இந்திய யோக சாஸ்திர நூலான , அமிர்தகுண்டா( \" தேன் குளம்\") அராபிய மற்றும் பாரசீக மொழிகளில் மொழிபெயர்க்கப்பட்டது. மலேசிய நாட்டின் தலையாய இஸ்லாமிய அங்கம் 2008 இல் ஒரு தடையாணை ஃபட்வா விதித்தது , இது எந்த வகையிலும் அரசியல் சட்டத்தில் சேராது, இது இஸ்லாமியர்கள் யோகா முறைகளைப் பின்பற்றுவதற்கு எதிர்ப்பு தெரிவித்தது, இதன் கூற்று,\" யோகாவில்இந்து மதத்தைப் புகட்டும் கல்விக்கான சாத்தியக் கூறுகள்\" இருப்பதால் இது ஹராம் எனக் கூறின. இஸ்லாமிய யோகா ஆசிரியர்கள் இது தங்களை நோகடிப்பதாக விமரிசித்தனர். மலேசியாவின் பெண்ணுரிமை இயக்கமான இஸ்லாமில் உள்ள சகோதரிகள் - தாங்கள் ஏமாற்றபட்டதாகக் கூறினர். மேலும் அவர்கள் தங்கள் யோகா வகுப்புகளை தொடரப்போவதாகக் கூறுகின்றனர்.\nஃபட்வா , யோகாவை வெறும் உடல்பயிற்சியாக மட்டும் அனுமதிக்கிறது, ஆனால் அந்த சமயங்களில் மந்திரங்கள் சொல்வதை எதிர்க்கிறது, மற்றும் மனிதனைக் கடவுளோடு ஐக்கியபடுத்துதல் போன்ற போதனைகள் இஸ்லாமியத் தத்துவங்களில் இருந்ததில்லை இதே வகையில், உலேமாஸ் சபை என்ற இந்தோனேசிய இஸ்லாமிய அங்கம் , ஃபட்வா என்ற மத சட்டத்தின் மூலம் யோகவிற்கு அதில் \" இந்து கருத்துக்கள்\" அடங்கியிருப்பதாகத் தடை விதித்தது. இந்த வகை ஃபட்வாக்களை , இந்தியாவில் உள்ள டியோபாந்தி இஸ்லாமிய அங்கத்தைச் சேர்ந்த ,டாருல் உலூம் டியோபாந்த் என்பவர் விமரிசித்துள்ளார். 2009 மேயில், துருக்கியின் ,மத சம்பந்தமான இயக்கத்தின் தலைவர், அலி பர்டாகோகுலு, யோகாவை தீவிரவாதத்தை வளர்த்துவிடும் ஒரு வணிக உத்தி ஏனெனில் யோகாவில் உள்ள பயிற்சி கருத்துகள் இஸ்லாமிய மதத்துடன் போட்டியிட்டு மக்கள் அதில் பங்கு கொள்வதைக் குறைத்துவிடும் என்கிறார்.\n\nSection::::கிறித்தவம்.\nசில கிறித்தவர்கள் யோகாவை தங்களின் மன்றாட்டுகளிலும், தியானங்களிலும் பயன்படுத்துகின்றனர். இது கடவுளை தேடும் ஒரு வழியாக இவர்களால் பார்க்கப்படுகின்றது. ஆயினும் கத்தோலிக்க திருச்சபையும் மற்ற பிற கிறித்தவ சபைகளும் யோகாவையும் மற்ற சில கிழக்கத்திய பழக்கங்களையும் ஏற்க மறுத்துள்ளன. இவை குறிப்பாக புது யுக இயக்கத்தினரால் பயன்படுத்தப்படுவதாலும், இதனால் மக்கள் கிறித்தவ நெறியினையும் பிற நெறிகளையும் குழப்பிக்கொள்ள நேரிடும் என்பதாலும் இதனை பயன்படுத்துவதை தவிர்க்க பரிந்துரைக்கப்பட்டது.\n\n1989இலும், 2003இல் வத்திக்கானில் வெளியிடப்பட்ட ஆவணங்களான \"Aspects of Christian meditation\" மற்றும் \"A Christian reflection on the New Age\" ஆகியன இக்கருத்துகளையே எடுத்தியம்புகின்றன. 2003இல் வெளியான கையேடும் இதுகுறித்த வழிகாட்டுதல்களைக் கொண்டிருந்தது. இதில் உடலினைபேணும் உடற்பயிற்சிகள் தியானத்தோடு கலக்கும்போது உடல் கட்டுப்பாடே மிக உயரிய தியானத்தின் வெளிப்பாடு என்று தவறாக மக்கள் புரிந்து கொள்ள வழி உள்ளது எனவும், பிற சமயங்களின் வழக்கங்கள் கிறித்தவ இறை வேண்டலை மேம்படுத்த இயலும் என்றாலும், கிறித்தவ அடிப்படைக்கோட்பாடுகளுக்கு அவை முரணாக இருக்கும் இடத்தில் அவற்றை பயன்படுத்தக்கூடாது எனவும் எச்சரித்தது.\n\nமற்றும் சில கிறித்தவ பிரிவுகளின்படி, குறிப்பாக, Interdenominational association of Christians என்னும் பிரிவு யோகாவை பயன்படுத்துவது எல்லா சமயங்களும் சமமானவை (religious pluralism) என்னும் வெளித்தோற்றமளிக்கும் என்றும் கருதுகின்றன.\n\nSection::::யோகத்தின் பலன்கள்.\nயோகப்பயிற்சி மிகப்பழங்காலத்திலிருந்தே பாரதநாட்டில் யோகிகளால் பின்பற்றப்பட்டு வருகிறது. இதனால் இயற்கைக்கு அப்பாற்பட்ட சில சக்திகளை கிடைக்கும் என்பது யோகம் எனும் தத்துவத்தின் கருத்து.\n\n\n\nSection::::யோக தத்துவத்தின் சிறப்பு.\nயோகம் எனும் தத்துவம் கடவுள் இருப்பதை ஏற்றுக்கொண்டதை தவிர, இது பிற்கால சாங்கியம் போன்றதே. எனவே பதஞ்சலியின் யோக தத்துவம் கடவுளுடன் கூடிய சாங்கியம் எனப்படுகிறது.\n\nநியாய தத்துவத்திலும், வைசேடிகம் தத்துவத்திலும், வேதாந்த தத்துவத்திலும் யோகம் எனும் தத்துவத்திற்கு அதிக முக்கியத்துவம் வழங்கப்பட்டுள்ளது. பிரம்ம சூத்திரம் மூன்றாம் அத்தியாத்தில் சாதனைகள் எனும் தலைப்பில் யோகத்தின் முக்கிய பகுதிகளான தியானம், ஆசனம் ஆகியவைகள் குறித்து விரிவாக ஆராயப்பட்டு விவாதிக்கப்பட்டுள்ளது. யோக சூத்திரத்தின் தொடர்புள்ள பல தத்துவங்களில் சாங்கியமும் ஒன்று என்று யோக சூத்திரமே குறிப்பிட்டுள்ளது.\n\n\nSection::::யோகாவின் குறிக்கோள்.\nயோகாவின் குறிக்கோள் ஆரோக்கியத்தை முன்னேற்றுவதில் தொடங்கி, மோட்சத்தை அடைவது வரை பல வகைப்படும்.\nசமண மதத்திலும் மற்றும் தனித்த அத்வைத வேதாந்தப் பள்ளிகளில் மற்றும் சைவசமயத்திலும் யோகாவின் குறிக்கோள் மோட்சம்.அதாவது உலகியல் துன்பங்களில் இருந்து, பிறப்பு, இறப்பு (சம்சாரம்) என்ற சுழற்சியில் இருந்து விடுதலை, இந்தக் கட்டத்தில் மிக உயர்ந்த பிரம்மத்தில் ஐக்கியம் என்ற கருத்து. \nமஹாபாரத்தத்தில், யோகாவின் லட்சியம் பலவிதமாக பிரம்ம லோகத்தில் பிரம்மனாக நுழைவது, அல்லது எல்லாவற்றிலும் உள்ள பிரம்மம் அல்லது ஆத்மாவை உணர்தல் என்று பலவாறாக விளக்கப்பட்டுள்ளது .\n\nபக்தி பள்ளிகளான வைணவம் , \"பக்தி \" அல்லது \"ஸ்வயம் பகவானுக்கான\" சேவை/கைங்கரியம் செய்வது யோகாவின் முறைகளின் ஆணித்தரமான / இறுதியான இலக்கு. இங்கு இலக்கு என்பது முடிவில்லாத ஒரு தொடர்பை பகவான் விஷ்ணுவுடன் அனுபவிப்பதாகும்.\n\nஉங்கள் உடல் உங்களுடன் ஒரு நிரந்தர/ நிலையான உறவை பேணி வர வேண்டும் , எப்படி என்றால் ஒரு அமைதியான , நடுநிலையான மனஅமைதி பெற்று விளங்கவேண்டும் என்பதே!.\n\n\n\n\n\n\n"}
{"id": "206008", "url": "https://ta.wikipedia.org/wiki?curid=206008", "title": "சங்க காலப் பெண்பாற் புலவர்கள்", "text": "சங்க காலப் பெண்பாற் புலவர்கள்\n\nதமிழ் இலக்கியத்தின் பொற்காலம் எனச் சித்தரிக்கப்படும் சங்க காலம் தமிழ்ப் புலவர்கள் நிறைந்து வழிந்த காலம். அக்காலத்தில் ஆண்பாற் புலவர்களுக்குச் சளைக்காமல் பெண்பாற் புலவர்களும் இலக்கிய ஆளுமை மிக்கவர்களாகக் காணப்பட்டனர். சிறந்த பல தனிப்பாடல்களை, தொகுப்புக்களை இப்பெண்பாற் புலவர்கள் தமிழ் உலகுக்கு ஈந்தபோதும் அவர்களின் இயற்பெயர் அத்தொகுப்புக்களிலோ, தனிப்பாடல்களிலோ ஈண்டு குறிப்பிடப்படவில்லை என்பதை இலக்கியங்களை ஆராயும்போது தெளிவாகிறது.\n\nபிற்காலத்தில் பெண்பாற் புலவர்களின் பெயர் எவ்வாறு சுட்டப்பட்டதெனின், அவர்கள் எழுதிய இலக்கியங்களில் அடிக்கடி பயன்படுத்தப்பட்ட சொற்களிலிருந்தே அவர்களுக்கு பெயர் வைக்கப்பட்டது என்பதே உண்மை.எடுத்துக்காட்டாக செம்புலம் பற்றி ஒரு புலவர் பாடுகிறார். அவர் பெயர் ஆய்வாளர்களால் அறியப்படவில்லை. ஆயினும் கவிதை இரசம் கொட்டுகிறது. எனவே அப்புலவருக்கு செம்புலப்பெயனீரார் என்று பெயர் சூட்டினர்.\n\nசங்ககாலத்தைச் சேர்ந்த புலவர்களை சங்ககாலப் புலவர்கள் என்கிறார்கள். இதில் முதற் சங்கத்தில் 549 புலவர்களும், இரண்டாம் சங்கத்தில் 449 புலவர்களும், மூன்றாம் சங்கத்தில் 468 புலவர்களும் தமிழ் வளர்த்திருக்கின்றனர். இந்த 1446 புலவர்களில் பெண்பாற் புலவர்கள் 32 பேர் இருந்திருக்கின்றனர். இந்தப் பெண்பாற் புலவர்கள் பெயர்களும், அவர்கள் பாடிய பாடல்கள் அகநானூறு, புறநானூறு, குறுந்தொகை, பதிற்றுப்பத்து, பொருநல் ஆற்றுப்படை, நற்றிணை என்கிற பிரிவில் எத்தனை பாடல்கள் இடம் பெற்றுள்ளன என்பது குறித்த பட்டியல் இங்கே தரப்பட்டுள்ளது.\n\n"}
{"id": "206009", "url": "https://ta.wikipedia.org/wiki?curid=206009", "title": "கில்லாடி", "text": "கில்லாடி\n\nகில்லாடி என்பது 2015 ஆண்டைய அதிரடித் தமிழ்த் திரைப்படம் ஆகும். இதனை ஏ. வெங்கடேஷ் இயக்கியுள்ளார். பரத், மீரா சோப்ரா விவேக் ஆகியோர் இந்த திரைப்படத்தில் நடித்துள்ளனர்.\n\n"}
{"id": "206010", "url": "https://ta.wikipedia.org/wiki?curid=206010", "title": "தவுவா", "text": "தவுவா\n\nதவுவா (Tavua) என்பது பிஜி நாட்டில் உள்ள நகரம். இது நந்தி நகரில் இருந்து 91 கி.மீ தொலைவில் உள்ளது. இது 100 சதுர கி.மீ பரப்பளவில் உள்ளது. ஏறத்தாழ 2000 மக்கள் வசிக்கின்றனர். \nஇதை ஒன்பது பேர் கொண்ட நிர்வாகக் குழு ஆட்சி செய்யும். மூன்றாண்டுக்கு ஒரு முறை இந்த குழு தேர்ந்தெடுக்கும்.\n"}
{"id": "206012", "url": "https://ta.wikipedia.org/wiki?curid=206012", "title": "தெளிந்த நீர்ப்படலம்", "text": "தெளிந்த நீர்ப்படலம்\n\nஉப்புநீரில், தூய நீர்ப் படலம் குவிந்த வடிவில் இருக்கும். இதை நீரியல் அறிஞர்கள் லென்ஸ் என்ற பெயரால் அழைக்கின்றனர். மழைநீர் மண்ணிற்கு அடியில் சென்று கடல்நீரில் கலக்கும்போது இவ்வாறு தோன்றும். தெளிந்த நீர்ப்படலமானது, சிறு பவளத் தீவிற்கு அருகில் தோன்றும். குடிநீர் எடுக்கும் கிணறுகளுக்கு அருகிலும் கிடைக்கும். கைபென்-ஹெர்சுபெர்க் லென்சுகள் இதன் வகைகளில் ஒன்று.\n"}
{"id": "206015", "url": "https://ta.wikipedia.org/wiki?curid=206015", "title": "மீரா சோப்ரா", "text": "மீரா சோப்ரா\n\nமீரா சோப்ரா ஒரு இந்திய திரைப்பட நடிகையாவார். இவர் நிலா என்று பரவலாக அறியப்படுகிறார். தமிழ், தெலுங்கு மற்றும் பாலிவுட் திரைப்படங்களில் நடித்துள்ளார்.\n\n"}
{"id": "206022", "url": "https://ta.wikipedia.org/wiki?curid=206022", "title": "ரிச்சார்ட் பிலிப்ஸ்", "text": "ரிச்சார்ட் பிலிப்ஸ்\n\nரிச்சார்ட் பிலிப்ஸ் ஒரு வியாபாரப் பொருட்களை ஏற்றிச்செல்லும் சர்வதேசக் கப்பலில் பணியாற்றும் கப்டன் தரத்திலான ஒரு மாலுமியாவார். இவர் கப்டன் பொறுப்பேற்று வழி நடத்திச் சென்ற மேயர்ஸ்க் அலபாமா எனும் கப்பல் 2009 இல் சோமாலியக் கடற்கொள்ளையர்களால் தடுத்து நிறுத்தபட்ட நிகழ்வு மூலம் உலகப் புகழ் பெற்றார். சோமாலியக் கடற்கொள்ளையர்களால் கப்பல் கைப்பற்றப்பட்டபோது இவர் தீரமாகச் செயற்பட்டு காரியமீட்டினார் என்று கூறப்படுகின்றது. ஆயினும் இவரது கப்பலில் வேலை செய்த சக மாலுமிகள் இவரை கவனக்குறைவானவர் என்றும் கூறுகின்றனர்.\n\nSection::::ஆரம்ப வாழ்க்கை.\nகப்டன் ரிச்சாட் பிலிப்ஸ் ஐக்கிய அமெரிக்காவில் வின்செஸ்டர், மச்சுசுசேட்ஸ் இல் பிறந்தார். அத்துடன் வின்செஸ்டர் உயர் பள்ளியில் 1973இல் தனது படிப்பை முடித்துக்கொண்டார். முதலில் சர்வதேசச் சட்டங்கள் பற்றிய பட்டப்படிப்பை மேற்கொள்ள விரும்பினாலும் இறுதியில் மசசுசெட்ஸ் மாரிடைம் அக்டமியில் தனது பட்டப்படிப்பை 1979இல் முடித்துக்கொணாடார். தனது பாடசாலைக் காலத்தில் தானுந்தி ஓட்டுனராகப் பணியாற்றினார். அத்துடன் 1987 இல் அன்ரியா கொக்கியோ எனும் தாதியினை மணம் முடித்ததுடன் டானியல் மற்றும் மரியா போன்ற குழந்தைகளில் தந்தையுமாவார்.\n\nSection::::மேயர்ஸ்க் அலபாமா கடற்கொள்ளை நிகழ்வு.\nஏப்ரல் 8 2009 இல் மேயர்ஸ்க் அலபாமா கப்பலினுள் சோமாலியக் கடற்கொள்ளையர்கள் ஏறிக்கொண்டனர். இந்த நிகழ்வு நடக்கும் போது சோமாலியக் கடற்கரையில் இருந்து சுமார் 440 கி.மீ தொலைவில் மேயர்ஸ்க் அலபாமா பயனித்துக்கொண்டிருந்தமை குறிப்பிடத்தக்கது. கென்னியாவின் மொம்பாஸா துறைமுகத்தை நோக்கிப் பயனித்துக்கொண்டிருந்த இந்தக் கப்பலில் சுமார் 20 மாலுமிகள் இருந்ததுடன் 17000 மெட்ரிக்தொன் எடையுடைய பொருட்கள் இருந்தன. இதில் கென்யா, உகண்டா, சோமாலியா ஆகிய நாடுகளுக்கான உதவிப் பண்டங்கள் சுமார் 5000 மெட்ரிக்தொன் இடம்பெற்றிருந்தமையும் குறிப்பிடத்தக்கது.\n\nகடற்கொள்ளையர்கள் கப்பலில் ஏறியதும் பெரும்பாலான மாலுமிகள் இயந்திர அறையில் அடைக்கலம் தேடிக்கொண்டனர். இவர்களைத் தேடிச் சென்ற ஒரு கடற்கொள்ளையனை மாலுமிகள் மடக்கிப் பிடித்துக்கொண்டனர். இவ்வாறு பிடித்து 12 மணிநேரம் பிணையக் கைதியாக மாலுமிகள் வைத்திருந்த இந்தக் கடற்கொள்ளையனை ஏற்றிக்கொண்டு கப்பலில் இருந்த உயிர்காப்புப் படகில் கடற்கொள்ளையர்களை வெளியேறுமாறு கேட்டுக்கொள்ளப்பட்டது. ஆயினும் கடற்கொள்ளையர்கள் இதற்கு உடன் பட்டாலும் தங்களுடன் கப்டன் ரிச்சார்ட் பிலிப்ஸையும் ஏற்றிக்கொண்டதுடன் அவரை விடுவிக்க மறுத்து சோமாலியா நோக்கிப் பயணிக்கத் தொடங்கினர். அத்துடன் கப்டன் ரிச்சார்ட் பிலிப்ஸ் விடுவிக்கப்படவேண்டுமானால் கப்பத்தொகை வேண்டும் என்றும் வேண்டினர்.\n\nஏப்ரல் 8 இச்செய்தி எட்டிய அமெரிக்க கடற்படைக் கப்பல்களான யுஎஸ்எஸ் பெயின்பிரிச் மற்றும் யுஎஸ்எஸ் ஹாலிபேர்ட்டன் ஆயின சம்பவ இடம் நோக்கி விரைந்து நகர்ந்து ஏப்ரல் 9 அன்று சம்பவ இடத்தை அடைந்தனர். மேயர்ஸ்க் அலபாமா சம்பவ இடத்தில் இருந்து தனது பயன இலக்கான மொம்பாஸ், கென்யா நோக்கி இராணுவப் பாதுகாப்புடன் நகரத் தொடங்கியது. ஏப்ரல் 9 முதல் கடற்படையினருக்கும் மேயர்ஸ்க் அலபாமா உயிர்காப்புப் படகில் ரிச்சார்ட் பிலிப்சை பணயக்கைதியாக வைத்திருந்த சோமாலியக் கடற்கொள்ளையருக்குமிடையிலான பேச்சுவார்த்தை தொடங்கியது. மூன்று நாட்களின் பின்னர் அப்டுவாலி மூஸ் எனும் கடற்கொள்ளையன் கப்பம் சம்பந்தமாகப் பேச்சுவார்த்தை நடத்த அமெரிக்கக் கப்பலை வந்தடைந்தான். அதே வேளை ஏனைய மூன்று கடற்கொள்ளையரும் தொடர்ந்தும் ரிச்சார்ட் பிலிப்ஸை பணயக்கைதியாக உயிர்காப்புப் படகினுள் வைத்திருந்தனர்.\n\nஏப்ரல் 12, அமெரிக்க கடற்படையின் சீல் படையினர் உயிர்காப்புப் படகினுள் இருந்த கடற்கொள்ளையரை குறிபார்த்துச் சுடும் துப்பாக்கியினால் சுட்டதுடதனால் சம்பவ இடத்தினிலேயே மூன்று கடற்கொள்ளையரும் கொல்லப்பட்டனர். கப்டன் ரிச்சாட் பிலிப்ஸ் உயிருடன் மீட்கப்பட்டார். இதேவேளை பேச்சுவார்த்தைக்காக கப்பலில் இருந்த நான்காம் கடற்கொள்ளையனை அமெரிக்கப்படையினர் கைதுசெய்ததுடன் நீதி மன்றில் பின்னர் நிறுத்தப்பட்டான். நீதி மன்றில் கடற்கொள்ளையில் ஈடுபட்டமைக்காக 33 வருடங்களை சிறையில் கழிக்க வேண்டிய நிலமை அப்டுவாலி மூஸூற்கு ஏற்பட்டது.\n\nSection::::திரைப்படம்.\nஇந்தச் சம்பவத்தை மையமாக வைத்து ரிச்சார்ட் பிலிப் A Captain's Duty: Somali Pirates, Navy SEALS, and Dangerous Days at Sea எனும் புத்தகத்தை எழுதினார். இந்தப் புத்தகத்தை மையமாகக்கொண்டு பிரபலமாக ஹொலிவூட் நாயகன் டொம் ஹாங்ஸ் நடிப்பில் திரைப்படம் ஒன்று அக்டோபர் 11, 2013 இல் வெளியானது.\n"}
{"id": "206030", "url": "https://ta.wikipedia.org/wiki?curid=206030", "title": "வர்ணம் (இந்து சமயம்)", "text": "வர்ணம் (இந்து சமயம்)\n\nவர்ணங்கள் ) சமசுகிருத சொல்லான வர்ணா என்ற சொல்லிற்கு \"அடைத்து வை\" என்று பொருள். வரலாற்றையொற்றி வழிவழியாய் வந்த கூற்றின்படி வர்ணமும், சாதியும் வெவ்வேறானவை அல்ல அவை ஒன்றொக்கொன்று தொடர்புடையவை என்று கூறப்பட்டுள்ளது.\n\nஇந்து மக்களை அதன் இறையியல் கூற்றுப்படி மனிதனை குறிக்கும் \"புருஷா\" எனும் சொல் (\"ரிக் வேதக் 10.90 கூற்றுப்படி\") மனிதர்களை நான்கு வர்ணங்களாக பிரிக்கின்றது. இவைகள் அவர்களின் தொழில் சமூகத்தைச் சார்ந்து தொழிலுக்கேற்ப வர்ணங்களாகப் பிரிக்கப்படுகின்றது.\n\nஇது பிறப்பினால் நிர்ணயிக்கப்படுவதில்லை என்றும் உதாரணத்திற்கு இராமாயணம் எழுதிய வால்மீகி பிறப்பினால் ஒரு வேடர் மற்றும் மீனவரான\" வேதவியாசர்\" மகாபாரதத்தையும் எழுதி, வேதங்களை தொகுத்தார் என்று கூறப்படுகின்றது. ஆகையால் அவரவர் அறிவுத்திறனாலும், தெய்வாதீனத்தாலும் முயல்பவர்கள் எவராயினும் \"மகரிஷி\" ஆகலாம் என்றும் கூறப்படுகின்றது.\n\nSection::::பின்னணி.\nஇந்த மரபுவழியாக ஏற்படுத்தப்பட்டக் குழுவால் அல்லது குழுவின் மேல் அமைக்கப்பெற்றவைத்தான் இராச்சியங்களும் இதர அமைப்புகளும் இவற்றின்படி மக்களை குழுக்களாகப் பயன்படுத்த , பொறுப்புணர்வுடன் அவரவர் செயல்பட வழிவகுக்கும் என நம்பப்பட்டது.\n\nஇம்மாதிரி வர்ண பிரிவுகளால் பிராமணர்களே அதிக முக்கியத்துவம் வாய்ந்தவர்களாக, சமயப் பற்றுள்ளவர்களாக, மேம்பட்ட நிலையில் உள்ளவர்களாக காட்டப்பட்டது. வர்ணம் ஒரு புதிதாகப் பிறந்த குழந்தைக்கு அவருடைய தந்தையைக் கொண்டும் அவரின் சாதியைக் கொண்டும் நிர்ணயிக்கப்பட்டது..\n\nபிராமணர், சத்திரியர், வைசியர் இவர்களுக்குப் பிறக்கும் குழந்தைகளுக்கு உபநயனம் என்ற சடங்கின் மூலமும் அதை ஒரு விழாப் போன்ற நிகழ்வாக நடத்தி வர்ணங்களை சூட்டினர்.\n\nSection::::உடல் அங்கங்களை வைத்துப் பிரித்தல்.\nவர்ணம் ரிக்வேதகாலத்திற்குப் பிறகும், யசூர் வேதம் மற்றும் \"பிராமண காலத்திலும்\" முக்கிய சமய செயலாக கருதப்பட்டது. அதற்குப்பின் இந்திய சமூகத்தில் இது ஒரு குழுக்களாக சாதி வாரியாக மாறியது. மேலும் \"ரிக்வேதத்தில் 10.90.12\" ல் \"புருச சூக்தத்தில்\" கூறப்பட்டுள்ளதாவது:\n\n\n\n\nபின்னாளில் வர்ணாசிரம தர்மம் என்ற கோட்பாட்டின்பாடி இனம் பிரித்து அழைக்க பிரிவுகாளாக வகுத்தனர்.\n\n\n\n\nSection::::வர்ணத்தின்படி குணங்கள்.\n\"வேத காலத்தில்\" வர்ணங்கைளை அடிப்படையாகக் கொண்டு முக்குணங்களும் வகுத்துக் கொண்டதாகக் கூறப்படுகின்றது. இதன்படி சத்துவ குணம்- அமைதி, இராட்சத குணம்- மூர்க்கம் மற்றும் ஆர்வமிக்கவர், கிளர்ச்சி குணம். தாமச குணம்-சிரத்தையற்ற, குறை குணமுள்ளவர்கள், மந்த குணம், சோம்பல் என்ற மூன்று குணங்களாகப் பிரித்துக் கொண்டனர்.\n\n\n\n\n\nSection::::மனித வாழ்கையில் நான்கு ஆசிரமங்கள்.\n\"வேதாந்தக்காலத்திற்குப்பின்\" மனிதனின் வாழ்க்கை நிலை நான்காகப் பிரிக்கப்பட்டது. \n\nSection::::பின்பற்றுபவர்கள்.\n\"வர்ணம்\" மற்றும் \"சாதிகள்\" மிகவும் ஆழமாக இந்துக்களால் குறிப்பிடும்படியாக இந்தியா, பாலி மற்றும் நேபாளம் போன்ற நாடுகளில் பாரம்பரியமாக இந்த முறையை கடைப்பிடித்துக் கொண்டு வருகின்றனர். இதன் செயல்பாடுகளின் கூடுதலாக ஒரு வர்ணமும் சேர்க்கப்பட்டது அது \"ஐந்தாவது வர்ணமாக\" சாதியிலிருந்து ஒதுக்கப்பட்டவர்கள் , தீண்டப்படாதவர்கள் என்றவர்கள் சேர்க்கப்பட்டனர் இவர்களை பஞ்சமர்கள் எனப்பட்டனர். சப்பானில் புராகுமின் எனும் சமுகத்தவரை இன்றளவும் அரசுக்கு தெரியாமல் தீண்டத்தகாதவராக நடத்துகின்றனர்.\n\n\n\n\n\nSection::::வர்ணாசிரமம்.\nவர்ணாசிரமம் என்பதன் பொருள், வர்ணம் என்பதற்கு சமுதாய மக்கள் செய்யும் தொழிலையும், ஆசிரமம் என்பதற்கு வாழும் வாழ்வியல் முறையை விளக்குவதே ஆகும். விராட் புருசனின் முகம், கைகள், தொடைகள் மற்றும் கால்களிலிருந்து முறையே வேதியர், சத்திரியர், வணிகர் மற்றும் சூத்திரர் எனும் நால்வகை வர்ணத்தினர் தோன்றினர்.\n\nவிராட் புருசனின் இடுப்புக்குக் கீழுள்ள முன்புறப் பகுதியிலிருந்து கிரகஸ்த ஆசிரமமும் (இல்லறம்), இருதயத்திலிருந்து பிரம்மச்சரியம் (மாணவப் பருவம்) ஆசிரமமும், மார்பிலிருந்து வனப் பிரஸ்த ஆசிரமமும் (காடுறைந்து வாழும் முறை), தலையிலிருந்து சந்நியாச ஆசிரமமும் (துறவறம்) தோன்றின.\n\nSection::::நால்வகை வர்ண தர்மங்கள்.\nSection::::வேதியர் வர்ண இயல்புகள் மற்றும் கடமைகள்.\nவேதியர் இயல்புகள்:- புலனடக்கம், மன அடக்கம், விவேகம், வைராக்கியம், தவம், பொறுமை, நேர்மை, பக்தி, இரக்கம், அறிவு, தானம் பெறுதல், சத்தியம், தர்ம நெறிப்படி வாழ்தல் இவையே வேதியர் இயல்புகள்.\n\nவேதியர் கடமைகள் :- வேள்வி செய்தல்-செய்வித்தல், வேதம் ஓதுதல்-ஓதுவித்தல், தானம் பெறுதல். தவம் இயற்றுதல், மக்களுக்கும், நாட்டை ஆளும் அரசனுக்கும் தர்ம-கர்ம-மோட்ச விசயங்களில் அறிவுரை கூறுதல். வேதியர்கள், மீள முடியாத துன்ப காலங்கள் நீங்கும் வரை, உடல் உழைப்பு அதிகம் தேவைப்படாத பட்டு நூல் கொண்டு நெசவுத்தொழில் செய்தல் மற்றும் சத்திரியர் மற்றும் வைசியர்களின் (வணிகம் செய்தல்) தொழிலை மேற்கொள்ளலாம். பகை நாட்டவர்களிடமிருந்து தங்களை காத்துக் கொள்ள, உயிருக்கு ஆபத்தான காலங்களில் வாள் ஏந்தி சத்திரியர் தர்மத்தை பின்பற்றி உயிர் வாழலாம். ஆனால் எத்தகைய துயரக் காலத்திலும் பிறரிடம் கைகட்டி பணி செய்து வாழக் கூடாது.\n\nSection::::சத்திரியர் வர்ண இயல்புகள் மற்றும் கடமைகள்.\nசத்திரியர் இயல்புகள் :- ஒளி மிக்க முகம், உடல் வலிமை, வீரம், துயரங்களைப் பொறுத்துக்கொள்ளும் தன்மை,எந்நிலையிலும் பொய்யுரையாமை, கொடைத்திறன், விடாமுயற்சி, தளராத மன உறுதி, மக்களுக்குத் தலைமை தாங்கும் ஆளுமைத் திறன்.\n\nசத்திரியர் கடமைகள் :- மக்களை துயரங்களிலிருந்து காக்க வேண்டும். சத்திரியன் தனது தர்மங்களை கடைப் பிடிக்க முடியாத ஆபத்தான காலங்கள் நீங்கும் வரை, பஞ்சுநூல் கொண்டு நெசவுத்தொழில் மேற்கொள்தல், வைசிய தர்மத்தை கைக்கொண்டு வாணிபம் செய்யலாம். மேலும் வேட்டையாடி உயிர் பிழைத்துக் கொள்ளலாம். ஆனால் ஒரு போதும் பிறரிடம் கைக்கட்டி வேலை செய்து பிழைக்கக் கூடாது.\n\nSection::::வைசியர் வர்ண இயல்புகள் மற்றும் கடமைகள்.\nவைசியர் வர்ண இயல்புகள் :-வாணிபம் செய்தல், பயிரிடுதல், வள்ளல் தன்மை, ஏமாற்றாமை, கிடைத்த பொருளைக் கொண்டு மன நிறைவு அடைதல்.\n\nவைசிய வர்ண கடமைகள் :- வைசியர்கள் வாணிபம் நடத்த இயலாத ஆபத்தான காலங்கள் நீங்கும் வரை, நெசவுத் தொழில் செய்தல் மற்றும் வேளாளர்களின் கடமைகளைப் பின் பற்றி, பாய் முடைதல் போன்ற சிறு தொழில்கள் செய்து பிழைத்துக்கொள்ளலாம்.\n\nSection::::சூத்திரர் வர்ண இயல்புகளும் கடமைகளும்.\nசூத்திரர்கள் முதல் மூன்று வர்ணத்தவர்களுக்கும், பசு மற்றும் தேவர்களுக்கு வஞ்சனையின்றி பணி செய்வதின் மூலம் கிடைக்கும் பொருளில் மன நிறைவடைதல்.\n\nSection::::அனைத்து வர்ணத்தினருக்கான பொதுவான இயல்புகளும் கடமைகளும்.\nமனம்-மொழி-மெய்களால் பிறர்க்குத் தீங்கு செய்யாமை, வாய்மையில் உறுதியுடன் நிற்பது, திருடாமை, விருப்பு-வெறுப்பு, பேராசை, பழி தீர்க்கும் உணர்வு, கருமித்தனம் இன்றி வாழ்தல்.\n\nSection::::நால்வகை ஆசிரமங்களும் கடமைகளும்.\nSection::::பிரம்மச்சர்யம் (மாணவப் பருவம்) ஆசிரம கடமைகள்.\nபிரம்மச்சாரி குருவை சாதாரண மனிதராக பார்க்காமல், குருகுலத்தில் குருவிடம் குற்றம் குறைகள் கண்டு அலட்சியம் செய்யாது, இறைவனாக நினைக்க வேண்டும். ஏனெனில் குரு என்பவர் அனைத்து தெய்வத்தன்மை வாய்ந்தவர். குருவின் மனம் விரும்பும்படி பணிவிடை செய்வதே ஒரு பிரம்மச்சாரிக்கு இலக்கணம். இல்லற சுக போகங்களில் ஈடுபடாது, குருவிடம் தன் உடல்-மனம் ஒப்படைத்து, தர்ம சாத்திர நூல்களை கற்றுத் தெளிய வேண்டும். பிரம்மச்சாரி, குருகுல கல்வி முடிக்கும் போது, கல்விக் கற்றுக் கொடுத்த குருவுக்கு குருதட்சணை வழங்கியபின் “சமாவர்த்தனம்” எனும் சடங்கு செய்து கொண்டு கிரகஸ்த ஆசிரமத்திற்கு (இல்லற வாழ்விற்கு) நுழையலாம்.\n\nSection::::இல்லற தர்ம கடமைகள்.\nஇல்லற வாழ்வில் ஈடுபடுபவன் அறவழியில் பணம் ஈட்டி, இல்லறத்தை நல்லறமாக நடத்த வேண்டும். இவர்கள் பஞ்ச மகாயக்ஞங்கள் செய்வது சிறந்தது என இந்து சமய வேத வேதாந்த சாத்திரங்கள் கூறுகிறது. யக்ஞம் ஐந்து வகைப்படும்.\n\n1. தேவ யக்ஞம்:- வேத மந்திரங்களினால் வேள்விகள் வளர்த்து தேவர்களுக்கு ஹவிஸ் அளித்து மகிழ்விப்பது.\n\n2. ரிஷி யக்ஞம்:- உபநிடதங்கள், பிரம்ம சூத்திரம், பகவத் கீதை, இதிகாசங்கள், திருமுறைகள், திருக்குறள் போன்ற தெய்வீக நூல்களை கேட்டல், படித்தல் மற்றும் அவைகளை சிந்தித்தலே ரிஷி யக்ஞம் ஆகும்.\n\n3. பித்ரு யக்ஞம்:- . நீத்தார் வழிபாட்டின் மூலம் நமது மூதாதைர்களுக்கு சிரார்த்தம், திதி, தர்ப்பணம் கொடுப்பதின் மூலம் இறந்த முன்னோர்களை மகிழ்விப்பது.\n\n4. மனுஸ்ய யக்ஞம்:- வீட்டிற்கு வரும் விருந்தினர்களுக்கு அமுது படைத்து விருந்தோம்புவது.\n\n5. பூத யக்ஞம்:- பசு, காகம் முதலிய விலங்குகளுக்கு உணவு படைத்தல்.\n\nஇல்லற தர்மத்தில் இருந்தாலும், பகவானிடம் பக்தி செலுத்த வேண்டும். படைக்கப்பட்ட பொருள்கள் எல்லாம் ஒரு காலாத்தில் அழியும் தன்மை உடையதோ அவ்வாறே கண்ணுக்குப் புலப்படாத சொர்க்கம் முதலிய லோகங்களும் அழியும் தன்மை உடையது என்று அறிந்து கொள்ள வேண்டும்.\n\nஉடல் மற்றும் வீடு போன்ற பொருட்களில் “ நான் - எனது ” (அகங்காரம் - மமகாரம்) என்ற கர்வம் இன்றி வாழ வேண்டும். பொறுப்புணர்வு பெற்ற மகன்களிடம், குடும்பப் பொறுப்புகளை ஒப்படைத்து விட்டு, கிரகஸ்தன் (இல்லறத்தான்), தன் மனைவியை மகன்களிடம் ஒப்படைத்துவிட்டு அல்லது தன்னுடன் அழைத்துக் கொண்டு வானப்பிரஸ்த ஆசிரம (காட்டில் வாழ்தல்) தர்மத்தை ஏற்றுக் கொள்ள வேண்டும்.\n\nSection::::வனப் பிரஸ்தர்களின் (காடுறை வாழ்வு) கடமைகள்.\nவனப் பிரஸ்தனின் முதன்மையான தர்மம் தவம், இறைபக்தி மட்டுமே. வானப் பிரத்த தர்மத்தில் வாழ்பவர்கள், மரவுரி, இலைகள், புற்கள், மான் தோல் ஆகியவற்றை உடையாகக் கொண்டு, காட்டில் கிடைக்கும் கிழங்குகள்-வேர்கள்-பழங்கள் உண்டு வாழவேண்டும். தாடி, மீசை முடிகளை நீக்கக் கூடாது. தினமும் மூன்று முறை குளிக்க வேண்டும். தரையில் படுக்க வேண்டும். கோடை காலத்தில் நாற்புறமும் நெருப்பு மூட்டிக் கொண்டு, கண்களால் சூரியனை நோக்கிக் கொண்டும், மழைக்காலத்தில் வெட்டவெளியில் நின்றும், குளிர் காலத்தில் கழுத்துவரை நீரில் நின்று கொண்டும் தவம் செய்ய வேண்டும். மிருகங்களை கொன்று உண்ணக் கூடாது. காட்டில் கிடைக்கும் நீவாரம் போன்ற சரு, புரோடாசம் முதலிய ’ஹவிஸ்’ (தேவர்களுக்கான உணவு) செய்து அந்தந்தக் காலத்திற்குரிய இஷ்டிகள் (யாகங்கள்) செய்ய வேண்டும். மேலும் அக்னி ஹோத்திரம், தர்சபூர்ணமாஸங்கள், சாதுர்மாஸ்ய விரதம் போன்ற விரதங்களை கடைப்பிடிக்க வேண்டும். இவ்வாறு தவம் செய்வதால் அதன் பலனாக, அந்த வனப்பிரஸ்தன் மகர் லோகத்தை அடைந்து, பின்னர் இறைவனை வந்தடைவான்.\n\nSection::::சந்நியாச தர்ம(துறவறம்) கடமைகள்.\nகர்மங்களினால் (சாத்திரத்தில் கூறிய செயல்களால்) கிடைக்கும் நல்லுலகங்கள் கூடத் துயரத்தைத் தரும் என்ற பேருண்மையை உணர்ந்தவர்கள், செயல்களைத் துறந்து சந்நியாச தர்மத்தை ஏற்க வேண்டும். துறவி கௌபீனம் (கோவணம்) அணிந்து கொண்டு, கையில் கமண்டலம், தண்டு வைத்து கொள்ளலாம்.\n\n\n\n"}
{"id": "206036", "url": "https://ta.wikipedia.org/wiki?curid=206036", "title": "ஆர்வர்டு மார்க் I", "text": "ஆர்வர்டு மார்க் I\n\nஆர்வர்டு மார்க் I என்ற கணினி ஐபிஎம் நிறுவனத்தால் கட்டமைக்கப்பட்டு ஆர்வர்டு பல்கலைக்கழகத்திற்கு பெப்ரவரி 1944இல் அனுப்பப்பட்ட மின்-இயந்திரக் கணினி ஆகும். முதலில் ஐபிஎம் தானியக்க வரிசையால் கட்டுப்படுத்தப்படும் கணக்குப்பொறி (\"Automatic Sequence Controlled Calculator\", ASCC), என்றழைக்கப்பட்ட இதனை மார்க் I என்று ஹார்வர்டு பல்கலைக்கழகம் பெயரிட்டது. \n\nமின்னனியல் இயந்திரப்பொறி கணினியான இதனை அவார்டு அயிக்கன் வடிவமைத்தார். இது ஐக்கிய அமெரிக்க கடற்படையின் கப்பல்கள் பிரிவினால் மே, 1944இல் பயன்படுத்தப்பட்டது. பின்னர் பல்கலைக்கழகத்திற்கு அலுவல்முறையாக ஆகத்து 7, 1944இல் வழங்கப்பட்டது.\n"}
{"id": "206040", "url": "https://ta.wikipedia.org/wiki?curid=206040", "title": "மக்கெடோனியா (பண்டைய இராச்சியம்)", "text": "மக்கெடோனியா (பண்டைய இராச்சியம்)\n\nமாசிடோனியா (\"Macedonia\") அல்லது மாசிடோன் (\"Macedon\", , \"\") பண்டைய கிரேக்கத்தில் இருந்த ஓர் இராச்சியம் ஆகும். கிரேக்க மூவலந்தீவின் வடகிழக்குப் பகுதியில் மையம் கொண்டிருந்த இந்த இராச்சியம், மேற்கில் எபிரசு நாட்டையும் வடக்கில் பேயோனியா நாட்டையும் கிழக்கில் திராசு பகுதியையும் தெற்கில் தேசாலி நாட்டையும் எல்லைகளாகக் கொண்டிருந்தது. \n\nபண்டைக் கிரேக்கத்தின் ஒரு சிறுநாடாக இருந்த மக்கெடோன் முழுமையான ஹெல்லனிய உலகில் பெற்ற எழுச்சிக்கு முதன்மை காரணமாக மக்கெடோனின் இரண்டாம் பிலிப் இருந்தார். பேரரசன் அலெக்சாந்தரின் வெற்றிகளுக்குப் பின்னர், உலகின் மிகவும் வலிமையான நாடாக சிறிது காலம் விளங்கியது; இக்காலத்தில் முன்னாள் அகாமனிசியப் பேரரசை உள்ளடக்கிய இதன் ஆட்சி சிந்து ஆறு வரையும் பரவியிருந்தது.\n\nSection::::பெயர்.\nமக்கெடோனியா என்ற பெயர் (, ') \"உயரமானவர்\" அல்லது \"மேட்டுவாசி\" என்ற பொருளுடைய பண்டைய கிரேக்க மொழிச் சொல்லான (') என்பதிலிருந்து வந்தது. இங்குள்ள மக்களின் உயரத்தை ஒட்டி இவ்வாறு பெயரிடப்பட்டதாக கருதப்படுகிறது. ஆங்கிலச் சுருக்கமான \"மக்கெடோன்\" என்பது பிரான்சிய பெயரிலிருந்து திரிந்து வந்திருக்கலாம்.\nSection::::வரலாறு.\nSection::::துவக்க காலமும் மரபுக்கதைகளும்.\nஏகெயைச் சுற்றியுள்ள நிலப்பரப்பை முதல் மக்கெடோனியத் தலைநகராகக் கொண்டு பல மக்கள் வாழ்ந்து வந்தனர். அப்போது இது \"எமாத்தியா\" என (மன்னன் எமாத்தியன் பெயரைக் கொண்டு) அழைக்கப்பட்டது. தலைநகர் ஐகெயும் அப்போது \"எடெசா\" என அழைக்கப்பட்டது. பரவலாக அறியப்படும் மைதாசின் இளமைக்காலத்தில் இதுவே தலைநகரமாக இருந்தது. ஏறத்தாழ கி.மு 650இல் \"ஆர்கெட் பரம்பரை\" தங்கள் அரண்மனை-தலைநகரை இங்கு அமைத்துக் கொண்டனர்.இவர்கள் ஆர்கோசு என்ற நகரத்திலிருந்து குடிபெயர்ந்து வந்தவர்கள். \n\nகி.மு 8ஆம் அல்லது 7ஆம் நூற்றாண்டுத் துவக்கத்தில் இந்த ஆர்கெட் பரம்பரையினர் உருவாக்கிய இராச்சியமே முதல் மக்கெடோனிய நாடாக கருதப்படுகிறது. \n\nமற்ற உருவாக்க மரபுக்கதையாக கரானுசு தனது மக்களுடன் இங்கு இடம்பெயர்ந்து ஓர் இராச்சியத்தை உருவாக்கியதாக கூறப்படுகிறது. இவரே எடெசாவை ஐகெ எனப் பெயரிட்டதாகவும் மன்னன் மைதாசையும் பிற மன்னர்களையும் வெளியேற்றி தனது இராச்சியத்தை நிலைநிறுத்தியதாக கூறப்படுகிறது. எரோடோட்டசு கூற்றின்படி ஹெலனின் மகன் டோரசு தம் மக்களுடன் இங்கு வந்து குடியேறினார். இவர்களிலிருந்து ஒரு பிரிவினர் பின்னர் மேலும் தெற்கே குடியேறி \"டோரியன்கள்\" என அழைக்கப்பட்டனர்.\n\nஎலியாக்மொன் ஆற்றுக்கும் ஆக்சியசு ஆற்றுக்கும் இடைப்பட்ட வளமிக்க வண்டல்மண் சமவெளியில் இந்த இராச்சியம் அமைந்திருந்தது. மெக்கெடோனின் முதலாம் அலெக்சாண்டர் காலத்தில் ஒலிம்பசு மலையின் உயரமான பகுதிகளுக்கு இராச்சியம் விரிவுபடுத்தப்பட்டது. இது \"மேல் மக்கெடோனியா\" என அழைக்கப்பட்டது. மற்ற திசைகளிலும் இராச்சியம் விரிவடையத் தொடங்கியது.\nமக்கெடோனியாவின் வடக்கே கிரேக்கரல்லாத மக்கள் வாழ்ந்து வந்தனர். இவர்களுடன் மக்கெடோனியர்கள் அடிக்கடி சண்டையிட்டு வந்தனர். தெற்கே இருந்த தெசாலி மக்களுடன் பண்பாடு மற்றும் அரசியலால் ஒன்றுபட்டிருந்தனர். மேற்கிலிருந்த எபிரசுடன் உடன்பாடு கண்டு அமைதியாக வாழ்ந்தனர். கிமு நான்காம் நூற்றாண்டில் இல்லியன் படையெடுப்புக்களுக்கு எதிராக இணைந்து செயல்பட உடன்படிக்கை செய்து கொண்டனர்.\n\nசிறிதுகாலம் பெர்சிய ஆட்சியில் இருந்த மக்கெடோனியா மக்கெடோனின் முதலாம் அலெக்சாண்டர் கீழ் விடுதலை பெற்றது. பெலோப்போனாசியப் போரில் ஏதென்சுக்கும் இசுபார்த்தாக்கும் தனது ஆதரவை மாறி மாறி வழங்கி வந்தது.\n\nSection::::பண்டைய கிரேக்க உலகுடனான உறவு.\nகி.மு நான்காம் நூற்றாண்டிற்கு முன்னதாக மக்கெடோனிய இராச்சியம் தற்கால கிரேக்கத்தின் மேற்கு, மத்திய மக்கெடோனியா மாநிலத்தின் பகுதிகளடங்கிய நிலப்பரப்பில் அமைந்திருந்தது. கி.மு 393 முதல் கி.மு 370 வரை ஆண்ட மூன்றாம் அமின்தாசு மன்னர் காலத்தில்தான் ஐக்கியப்பட்ட மக்கெடோனிய இராச்சியம் உருவானது. பசுமை வளமிக்க கடலோரச் சமவெளிக்கும் உட்பகுதியில் தனித்திருந்த பழங்குடிகளின் குடியேற்றங்களுக்கும் இருந்த வேற்றுமைகளை திருமண உறவுகள் மூலம் மன்னர் ஒற்றுமைப்படுத்தினார். இவர்கள் வடக்கிலிருந்தும் வடமேற்கிலிருந்தும் இல்லிரியர்கள் நடத்திய தாக்குதல்களை தடுக்க உதவினர். பெரும்பாலும் அத்திக் கிரேக்கம் (தூய்மையான கிரேக்க மொழி) பேசினாலும் முக்கிய ஏதென்சுக்காரர்கள் மக்கெடோனியரை பண்பாடற்றவராகவே கருதினர். பின்னாளில் மக்கெடோனிய மன்னர் பிலிப்பின் தலைமையில் பெர்சியப் பேரரசிற்கு எதிராக \"கொரிந்த் கூட்டணி\" உருவாகும்வரை மக்கெடோனியர்கள் கிரேக்க மொழி பேசினாலும் தங்களை கிரேக்கராக பெருமையாக அறிமுகப்படுத்திக் கொண்டாலும் தெற்கத்திய நகர அரசுகள் மக்கெடோனியர்கள் நகர அரசு சார்ந்த அரசாண்மையைக் கொண்டில்லாததால் செவ்விய கிரேக்க பண்பாட்டை உடையவர்களாக ஏற்க மறுத்தனர்.\n\n"}
{"id": "206047", "url": "https://ta.wikipedia.org/wiki?curid=206047", "title": "தேனிலவு", "text": "தேனிலவு\n\n"}
{"id": "206051", "url": "https://ta.wikipedia.org/wiki?curid=206051", "title": "சிங்கடோகா", "text": "சிங்கடோகா\n\nசிகடோங்கா என்பது பிஜி நாட்டின் பேரூராட்சிகளில் ஒன்று. இது விட்டிலெவு தீவில் உள்ளது. சிகடோங்கா ஆற்றங்கரையில் அமைந்துள்ளது, நந்தி நகரில் இருந்து61 கி.மீ தொலைவில் உள்ளது. நந்துரோகா-நவோசா பகுதியில் பெரிய நகரம் இதுவே.\n"}
{"id": "206057", "url": "https://ta.wikipedia.org/wiki?curid=206057", "title": "கங்கோத்ரி தேசியப் பூங்கா", "text": "கங்கோத்ரி தேசியப் பூங்கா\n\nகங்கோத்ரி தேசியப் பூங்கா (ஆங்கிலம்: Gangotri National Park) வட இந்தியாவின் உத்தராகண்டம் மாநிலத்தில் அமைந்துள்ளது. இந்த தேசியப் பூங்காவானது 1553 சதுர கிலோமீட்டர்கள் பரப்பளவு கொண்டது. இங்கு இதுவரை 15 வகையான பாலூட்டி உயிரினங்களும் 150 வகையான பறவை இனங்களும் கணக்கெடுக்கப்பட்டுள்ளன. இங்கு சிறுத்தை வகைகள், மான் வகைகள் மற்றும் கரடி வகைகள் அதிகமாகக் காணப்படுகின்றன. இந்தப் பூங்காவானது \"ஹார்ஸில்\" நகரிலிருந்து 30 கிலோமீட்டர்கள் தொலைவில் அமைந்துள்ளது. ஏப்ரல் முதல் அக்டோபர் வரையான மாதங்களில் அதிக அளவு சுற்றுலாப்பயணிகள் வருகின்றனர்.\n"}
{"id": "206058", "url": "https://ta.wikipedia.org/wiki?curid=206058", "title": "ஸ்ரீகண்டதத்த நரசிம்மராஜ உடையார்", "text": "ஸ்ரீகண்டதத்த நரசிம்மராஜ உடையார்\n\nஸ்ரீகண்டதத்த நரசிம்மராஜ உடையார் (Srikantadatta Narasimharaja Wadiyar) (பெப்ரவரி 20 1953 – டிசம்பர் 10 2013) இவர் மைசூர் மக்களவைத் தொகுதியிலிருந்து மக்களவை உறுப்பினராக நான்கு முறை காங்கிரஸ் கட்சியின் சார்பில் தேர்தெடுக்கப்பட்டார்.\nSection::::அரசர் பரம்பரை.\nஇவர் மைசூர் சமஸ்தானத்தின் 26 வது மற்றும் கடைசி அரசரான ஜெயச்சாமராஜா உடையாரின் மகன் ஆவார்.\nஇவரது தந்தையை அடுத்து 1974 ஆம் ஆண்டு இவர் மைசூர் மன்னராக பொறுப்பேற்றார். எனினும் அந்தப் பதவி சம்பிரதாய பூர்வமானதாகவே இருந்தது. நவராத்திரி விழாவில் இவரது பங்கு முன்னிலைப் படுத்தப்பட்டது\n\nSection::::இறப்பு.\nடிசம்பர் 10 2013 அன்று பெங்களூரு அரண்மனையில் மாரடைப்பால் காலமானார். டிசம்பர் 11 2013 அன்று அவரது உடல் தங்க அம்பாரியில் நஞ்சன்கூடு கொண்டு செல்லப்பட்டு மனுவனத்தில் அரசு மரியாதையுடன் தகனம் செய்யப்பட்டது. \n"}
{"id": "206061", "url": "https://ta.wikipedia.org/wiki?curid=206061", "title": "விட்டிலெவு", "text": "விட்டிலெவு\n\nவிட்டி லெவு (\"Viti Levu\") என்பது பிஜி நாட்டின் பெரிய தீவு. இந்த தீவில் உள்ள சுவா நகரமே பிஜியின் தலைநகரம். பிஜியின் மற்ற தீவுகளைவிடவும், இந்த தீவில் அதிகளவிலான மக்கள் வாழ்கின்றனர். ஏறத்தாழ 70 % மக்கள் இங்கு வாழ்கின்றனர். இதன் பரப்பளவு 10,289 சதுர கிலோமீட்டர்கள் ஆகும். \n\nSection::::பகுதிகள்.\nபிஜியின் முக்கிய நகரங்களில் இம்பா, லவுடோக்கா, நந்தி, நவுசோரி, சிகடோங்கா உள்ளிட்டவை இந்த தீவில் தான் உள்ளன. இந்த தீவின் பெயராலேயே இந்த நாட்டிற்கு இப்பெயர் வந்தது.\n"}
{"id": "206066", "url": "https://ta.wikipedia.org/wiki?curid=206066", "title": "உத்தரகாசி மாவட்டம்", "text": "உத்தரகாசி மாவட்டம்\n\nஉத்தராகாசி மாவட்டம் (ஆங்கிலம்: Uttarkashi District) வட இந்தியாவின் உத்தராகண்டம் மாநிலத்தில் அமைந்துள்ளது. இம்மாவட்டத்தின் தலைநகர் உத்தராகாசி ஆகும். இது இமயமலைப் பகுதியின் உயரமான இடத்தில் அமைந்துள்ளது. கங்கை ஆறு மற்றும் யமுனை ஆறுகள் இங்கு உற்பத்தியாகிறது. இந்நதிகள் இந்து மக்களின் சமய வழிபாட்டுத் தலமாக உள்ளன. இம்மாவட்டத்தில் எல்லைகளாக இமாச்சலப் பிரதேசம், திபெத், சமோலி மாவட்டம், ருத்ரபிரயாக் மாவட்டம், டெக்ரி கர்வால் மாவட்டம் மற்றும் டேராடூன் மாவட்டம் போன்றவை அமைந்துள்ளன.\n\n\nSection::::மாவட்ட நிர்வாகம்.\nஇந்த மாவட்டம் ஐந்து வட்டங்களாகப் பிரிக்கப்பட்டுள்ளது.\n\n\nSection::::அரசியல்.\nஇந்த மாவட்டத்தில் மூன்று சட்டமன்றத் தொகுதிகள் உள்ளன.\n\nஇந்த மாவட்டம் டிஹ்ரி கட்வால் மக்களவைத் தொகுதிக்கு உட்பட்டது.\n"}
{"id": "206069", "url": "https://ta.wikipedia.org/wiki?curid=206069", "title": "வானுவாலெவு", "text": "வானுவாலெவு\n\nவானுவா லெவு (\"Vanua Levu\") என்பது பிஜி நாட்டின் இரண்டாவது பெரிய தீவு. முன்னர் இது சந்தனமரத் தீவு (\"Sandalwood Island\") என அழைக்கப்பட்டது. பிஜியின் பெரிய தீவான விட்டிலெவு தீவிற்கு 64 கி.மீ தொலைவில் உள்ளது. இதன் பரப்பளவு 5,587.1 கிமீ² ஆகும். கிட்டத்தட்ட 130,000 மக்கள் வாழ்கின்றனர்.\n\nஇங்கு கரும்பு விளைவிக்கின்றனர். இம்பட்டிக்கி மலை இங்குள்ளது.\n\nSection::::இணைப்புகள்.\nBlacksheep1\n"}
{"id": "206074", "url": "https://ta.wikipedia.org/wiki?curid=206074", "title": "லெவுகா", "text": "லெவுகா\n\nலெவுகா, பிஜி நாட்டின் லோமாய்விட்டி மாகாணத்தில் அமைந்துள்ள நகரம். இது ஓவலவு தீவில் உள்ளது. இங்கு ஏறத்தாழ ஆயிரம் மக்கள் வசிக்கின்றனர். இந்த தீவின் முக்கிய நகரம் இதுவே.\n\nபிஜி நாட்டின் பள்ளி, வங்கி, மருத்துவமனை உள்ளிட்ட பல அமைப்புகள் முதன்முதலில், லெவுகா பகுதியிலேயே தொடங்கப்பட்டவை.\n\n"}
{"id": "206083", "url": "https://ta.wikipedia.org/wiki?curid=206083", "title": "அன்னமய்யா (திரைப்படம்)", "text": "அன்னமய்யா (திரைப்படம்)\n\nஅன்னமய்யா, 1997 ஆம் ஆண்டில் வெளியான தெலுங்குத் திரைப்படம். இது அன்னமய்யா என்ற தெலுங்கு இசைக்கலைஞரின் வாழ்க்கை வரலாற்றைப் பற்றியது. இதில் அக்கினேனி நாகார்ஜுனா, ரம்யா கிருஷ்ணன், ரோஜா செல்வமணி ஆகியோர் முன்னணி வேடங்களில் நடித்திருந்தனர். இந்தப் படத்திற்கு எட்டு நந்தி விருதுகள் கிடைத்துள்ளன. இரண்டு தேசிய விருதுகளையும் பெற்றுள்ளது.\n\nSection::::பாடல்கள்.\nஇந்த படத்தில் மொத்தம் 41 பாடல்கள் உள்ளன. இவற்றில் பல அன்னமய்யாவின் கீர்த்தனைகள் ஆகும்.\n"}
{"id": "206087", "url": "https://ta.wikipedia.org/wiki?curid=206087", "title": "மாரியாட்டம்", "text": "மாரியாட்டம்\n\nமாரியாட்டம் () என்பது வடக்கு கேரளத்தில் நிகழ்த்தப்படும் கலை. இதை புலையர் குலத்தவர் கடைபிடிக்கின்றனர். \nமாடாயிபிரதேசம் என்ற பகுதியில் தீய சக்திகள் இருந்ததாகவும், மக்களுக்கு கொடிய துன்பங்களை அளித்ததாகவும், மாரியம்மன் அவற்றை அழித்ததாகவும் ஒரு கதை உண்டு. அஹ்டன் நினைவாக மாரியாட்டம் கொண்டாடப்படும்.\n"}
{"id": "206088", "url": "https://ta.wikipedia.org/wiki?curid=206088", "title": "கோன புத்தாரெட்டி", "text": "கோன புத்தாரெட்டி\n\nகோன புத்தா ரெட்டி, பதின்மூன்றாம் நூற்றாண்டில் வாழ்ந்த தெலுங்கு கவிஞர். இவர் எழுதிய ரங்கநாத மகாத்மியம் என்ற நூல் புகழ் பெற்றது. இந்த நூல் ராமாயணத்தை தழுவி எழுதப்பட்டது. ஆந்திராவில் நிகழும் கூத்து போன்ற கலை நிகழ்வுகளில் இதன் தாக்கம் உள்ளது.\n"}
{"id": "206089", "url": "https://ta.wikipedia.org/wiki?curid=206089", "title": "வேமனா", "text": "வேமனா\n\nகுமரகிரி வேம ரெட்டி, தெலுங்கு கவிஞரும், மெய்யியலாளரும் ஆவார். இவரது பாடல்கள் இயல்பான, எளிமையான தெலுங்கிலேயே எழுதப்பட்டிருக்கும். அறிவு, நேர்மை உள்ளிட்ட குணங்களைப் பற்றியே இவரது பாடல்களில் போதித்திருப்பார். இவர் யோகி வேமனா எனவும் அழைக்கப்பட்டார். இவர் நினைவாக பெயரிடப்பட்ட யோகி வேமனா பல்கலைக்கழகம், ஆந்திராவில் உள்ளது.\n"}
{"id": "206090", "url": "https://ta.wikipedia.org/wiki?curid=206090", "title": "யோகி வேமனா பல்கலைக்கழகம்", "text": "யோகி வேமனா பல்கலைக்கழகம்\n\nயோகி வேமனா பல்கலைக்கழகம், ஆந்திராவின் கடப்பா மாவட்டத்தில் உள்ளது. முன்னர், திருப்பதியில் உள்ள சிறீ வெங்கடேசுவரா பல்கலைக்கழகத்துடன் இணைக்கப்பட்டிருந்தது. தெலுங்கு கவிஞரான வேமனாவின் நினைவாக, இந்த பெயர் சூட்டப்பட்டது. தற்போது, பதினைந்து துறைகளையும், பதினேழு பிரிவுகளையும் கொண்டுள்ளது.\n\n"}
{"id": "206091", "url": "https://ta.wikipedia.org/wiki?curid=206091", "title": "எர்ராப்ரகடா", "text": "எர்ராப்ரகடா\n\nஎர்ரானா என அறியப்படும் எர்ரப்ரகடா, தெலுங்கு கவிஞர் ஆவார். இவர் புரோலயா வேமரெட்டியின் அரசவையில் இருந்தவர். இவரை பிரபந்த பரமேசுவரா என்று புகழ்வர்.\n\nசமசுகிருத ராமாயணத்தை, தெலுங்கில் மொழிபெயர்த்தவர்களில் இவரும் ஒருவர். தெலுங்கில் முக்கவிகளில் இவரும் ஒருவர். மற்றவர்கள் நன்னயா, திக்கனா. ஹரிவம்சம், ராமாயணம் ஆகியவற்றையும் மொழிபெயர்த்தார். நரசிம்மபுராணம் என்ற சொந்த நூலையும் எழுதினார்.\n"}
{"id": "206099", "url": "https://ta.wikipedia.org/wiki?curid=206099", "title": "புக்சா புலிகள் காப்பகம்", "text": "புக்சா புலிகள் காப்பகம்\n\nபுக்சா புலிகள் காப்பகம் (ஆங்கிலம்: Buxa Tiger Reserve, வங்காள மொழி: বক্সা জাতীয় উদ্যান) இந்தியாவின் மேற்கு வங்காளம் மாநிலத்தில் அமைந்துள்ளது. இக்காப்பகம் 760 சதுர கிலோமீட்டர்கள் பரப்பளவு கொண்டது. இந்த புலிகள் காப்பகம் \"புக்சா தேசியப் பூங்கா\"வினுள் அமைந்துள்ளது. பூட்டானின் தெற்குப் பகுதி மலையான \"புக்சா மலை\"யில் அமைந்துள்ளது. இங்கு புலிகள். செங்காட்டுக்கோழி(Red Junglefowl), ஒருவகைப் புனுகுப் பூனை(civet) போன்றவை அதிக அளவில் காணப்படுகின்றன.\n\"புக்சா புலிகள் காப்பகம்\" 1983 ஆம் ஆண்டு உருவாக்கப்பட்டது.\nSection::::புகைப்படங்கள்.\nஇக்காப்பகத்தில் எடுக்கப்பட்ட புகைப்படங்கள் கீழே,\n"}
{"id": "206102", "url": "https://ta.wikipedia.org/wiki?curid=206102", "title": "புராதன இந்தியா என்னும் 56 தேசங்கள்", "text": "புராதன இந்தியா என்னும் 56 தேசங்கள்\n\nபழம் புராணங்களிலும் வரலாறுகளிலும் புராதான இந்தியா என்னும் பழைய 56 தேசங்கள் குறிப்படப்படுகின்றன. அவை:-\n"}
{"id": "206103", "url": "https://ta.wikipedia.org/wiki?curid=206103", "title": "கோருமாரா தேசியப் பூங்கா", "text": "கோருமாரா தேசியப் பூங்கா\n\nகோருமாரா தேசியப் பூங்கா (ஆங்கிலம்: Gorumara National Park, வங்காள மொழி: গরুমারা জাতীয় উদ্যান) இந்தியாவின் மேற்கு வங்காளம் மாநிலத்தில் அமைந்துள்ளது. இது இமயமலை அடிவாரத்தின் தெராய் பகுதியில் உள்ளது. இது புல்வெளிகளும் காடுகளும் நிறைந்த பகுதி ஆகும். இந்தப் பூங்காவில் இந்தியக் காண்டாமிருகம் அதிக அளவில் காணப்படுகிறது. \nSection::::பராமரிப்பு.\nமுதலில் இப்பகுதி 7 சதுர கிலோமீட்டர்கள் பரப்பளவில் மட்டுமே இருந்தது. பின்னர் அருகிலுள்ள இடங்களையும் சேர்த்து 80 சதுர கிலோமீட்டர்களாக அதிகரிக்கப்பட்டது.இந்தப் பூங்காவானது மேற்கு வங்காள அரசாலும், 2009 ஆம் ஆண்டு முதல் மத்திய அரசின் \" சுற்றுச் சூழல் மற்றும் வனத்துறை\" அமைச்சால் பராமரிக்கப்படுகிறது.\nSection::::உருவாக்கம்.\n1895 ஆண்டிலிருந்து பாதுகாக்கப்பட்ட வனப்பகுதியாக இருந்து வந்தது. இது 1949 ஆம் ஆண்டு வனவிலங்குகள் காப்பகமாக அறிவிக்கப்பட்டது. பின்னர் இங்கு காண்டாமிருகங்கள் அதிகரித்ததால் இப்பகுதி 1994 ஆம் ஆண்டு ஜனவரி மாதம் 31 ஆம் தியதி தேசியப் பூங்காவாக அறிவிக்கப்பட்டது. \nSection::::அமைவிடம்.\nஇந்தத் தேசியப் பூங்காவானது \"ஜல்பாய்குரி\" மாவட்டத்தில் \"மல்பஜார்\" பகுதியில் அமைந்துள்ளது. இந்தப் பூங்காவின் வெப்பநிலை நவம்பர் முதல் பிப்ரவரி வரையான மாதங்களில் 10 முதல் 21 ° செல்சியஸாகவும், மார்சு மற்றும் ஏப்ரல் மாதங்களில் 24 முதல் 27 ° செல்சியஸாகவும், மே முதல் அக்டோபர் வரையிலான மாதங்களில் 27 to 37 ° செல்சியஸாகவும் இருக்கும். \n"}
{"id": "206107", "url": "https://ta.wikipedia.org/wiki?curid=206107", "title": "இயேசுவை அடக்கம் செய்தல்", "text": "இயேசுவை அடக்கம் செய்தல்\n\nஇயேசுவை அடக்கம் செய்தல் என்பது விவிலியத்தின் இயேசுவின் சாவுக்குப்பின்பு அவரின் உடலை அரிமத்தியா ஊரைச் சேர்ந்த யோசேப்பு அடக்கம் செய்த நிகழ்வினைக்குறிக்கும். இது கத்தோலிக்க சிலுவைப் பாதையின் பதினான்காம் நிலை ஆகும். கிறித்துவின் வாழ்க்கையினை சித்தரிக்கும் கலைவடிவில் இந்த நிகழ்வு மிக முக்கியத்துவம் பெறுகின்றது.\n\nSection::::விவிலிய விவரிப்பு.\nநற்செய்திகள் நான்கும் இன்னிகழ்வை விவரிக்கின்றன. \n\nஇயேசுவின் சீடர்களுள் ஒருவரான அரிமத்தியா ஊரைச் சேர்ந்த யோசேப்பு என்பவர் இயேசுவின் உடலை எடுத்துக் கொண்டுபோகப் பிலாத்திடம் அனுமதி பெற்றார். முன்பு ஒருமுறை இரவில் இயேசுவிடம் வந்த நிக்கதேம் வெள்ளைப்போளமும் சந்தனத் தூளும் கலந்து ஏறக்குறைய முப்பது கிலோ கிராம் கொண்டுவந்தார். அவர்கள் இருவரும் இயேசுவின் உடலை எடுத்து யூத அடக்க முறைப்படி நறுமணப் பொருள்களுடன் துணிகளால் சுற்றிக் கட்டினார்கள். அவர் சிலுவையில் அறையப்படடிருந்த இடத்தில் ஒரு தோட்டம் இருந்தது. அங்கே புதிய கல்லறை ஒன்று இருந்தது. அதில் அதுவரை யாரும் அடக்கம் செய்யப்படவில்லை. அன்று பாஸ்கா விழாவுக்கு ஆயத்த நாளாய் இருந்ததாலும் அக்கல்லறை அருகில் இருந்ததாலும் அவர்கள் இயேசுவை அதில் அடக்கம் செய்தார்கள் என விவரிக்கின்றது.\n\n"}
{"id": "206110", "url": "https://ta.wikipedia.org/wiki?curid=206110", "title": "அரிமத்தியா யோசேப்பு", "text": "அரிமத்தியா யோசேப்பு\n\nஅரிமத்தியா ஊரைச் சேர்ந்த புனித யோசேப்பு என்பவர் நற்பெய்திகளின் படி இயேசுவின் சாவுவுக்குப்பின்பு அவரை அடக்கம் செய்தவர் ஆவர். இவர் நான்கு திருமுறை நற்செய்திகளிலும் குறிப்பிடப்பட்டுள்ளார். மாற்கு 15:43 இவரை மதிப்புக்குரிய தலைமைச் சங்க உறுப்பினர் எனவும் இறையாட்சியின் வருகைக்காகக் காத்திருந்தவர் எனவும் குறிக்கின்றது. மத்தேயு 27:57 இவர் இயேசுவுக்குச் சீடராய் இருந்தார் எனக்குறிக்கின்றது. யோவான் 19:38 இவரை இயேசுவின் சீடர்களுள் ஒருவர் எனவும் யூதருக்கு அஞ்சியதால் தம்மைச் சீடர் என்று வெளிப்படையாகக் காட்டிக்கொள்ளாதவர் எனவும் குறிக்கின்றது. இதன்படி இவர் இயேசுவின் உடலை எடுத்துக் கொண்டுபோகப் பிலாத்திடம் அனுமதி கேட்டார். பிலாத்து நூற்றுவர் தலைவரிடமிருந்து கேட்டு இயேசுவின் இறப்பை உறுதிசெய்தபின்பு யோசேப்பிடம் இயேசுவின் உடலை அளித்தான்.\n\nநிக்கதேமின் துணையோடு கொல்கொதாவில் இவர் இயேசுவின் உடலை சிலுவையிலிருந்து இறக்கி யூத அடக்க முறைப்படி நறுமணப் பொருள்களுடன் துணிகளால் சுற்றிக் கட்டினார். ஒரு புதிய கல்லறை ஒன்றில் அவரின் உடலை அடக்கம் செய்தார் என விவிலியம் கூறுகின்றது.\n\nகத்தோலிக்க திருச்சபை, கிழக்கு மரபுவழி திருச்சபை, லூதரனியம் மற்றும் சில ஆங்கிலிக்கம் சபைகள் இவரை புனிதர் என ஏற்கின்றன.\n\n\n"}
{"id": "206117", "url": "https://ta.wikipedia.org/wiki?curid=206117", "title": "பிஜூனஸ்அப்ஸ்", "text": "பிஜூனஸ்அப்ஸ்\n\nபிஜூனஸ்அப்ஸ் எனப்படுவது மிக வரைந்து நகர்பேசிகளுக்கான செயலிகளை உருவாக்க உதவும் ஒரு தளமாகும். இந்தத் தளத்தின் மூலம் நகர்பேசி செயலிக்குத் தேவையான பயன்படாடுகளை இலகுவாக இணைத்துக்கொள்ளலாம் அல்லது நீக்கிக்கொள்ளலாம். இவை அனைத்தையும் செய்வதற்கு எந்தவித கணனி மொழி அறிவும் தேவையில்லை என்பது குறிப்பிடத் தக்கது. \n\nSection::::செயலி உருவாக்கப் பொறிமுறை.\nபிஜூனஸ்அப்ஸ் மூலம் செயலி ஒன்றை உருவாக்கும் போது முதலில் எந்தத் துறைக்கான செயலியை அமைக்கப் போகின்றோம் என்பதைத் தெரிவு செய்யவேண்டும். இதன் போது அந்தத் துறை சார்ந்த செயற்பாடுகளை தானே செயலியில் பிஜூனஸ்அப்ஸ் இணைத்துக் கொள்ளும். இதன் பின்னர் செயலியை உருவாக்குபவர் மேலதிக செயற்பாடுகளை இணைத்துக் கொள்ளலாம் அல்லது இருக்கும் செயற்பாடுகளை இணைத்துக் கொள்ளலாம். பின்வரும் செயற்பாடுகளை தற்போது பிஜூனஸ்அப்ஸ் செயலிகளில் வழங்கப்படுகின்றது.\n\n\nபோன்ற மேலும் பல செயற்பாடுகளை கொண்டமைந்துள்ளது.\n\nSection::::நகர்பேசி இயங்குதள ஆதரவு.\nபிஜூனஸ்அப்ஸ் தற்போது அன்ரொயிட், ஐஓஎஸ் இயங்குதளங்களை ஆதரிக்கின்றது. அன்ரொயிட்டிற்கான செயலி இணையத்தளத்தில் செயலியை செய்து முடித்ததும், செய்தவரின் மின்னஞ்சல் முகவரிக்கு அன்ரொயிட் செயிலியின் ஏபிகே அனுப்பி வைக்கப்படும். அதே வேளை ஐஓஎஸ் செயலி இவ்வாறு மின்னஞ்சல் மூலம் அனுப்பி வைக்கப்படுவதில்லை. மாறாக பிஜூனஸ்அப்ஸ் நிருவாகிகள் உங்கள் அப்பிள் ஐடியூன்ஸ் கணக்கில் உங்கள் சார்பாகப் பதிவேற்றித் தருவர். இதைவிட இணைய உலாவிகளில் பாவிக்கக்கூடிய எச்டிஎம்எல் 5 செயலியும் இலவசமாக வழங்கப்படும்.\n\nSection::::கட்டண விபரம்.\nதற்போது நகர்பேசி இணையம் சார் செயலி ஒன்றைச் செய்ய சுமார் 29 அமெரிக்க டாலர்களும், நகர்பேசிச் செயலி ஒன்றைச் செய்ய 59 அமெரிக்க டாலர்களும் அறவிடப்படுகின்றது . மூன்றாம் நபர்களுக்கு பிஜூனஸ்அப்ஸ் மூலம் செயலிகளை செய்து விற்பனை செய்பவர்கள் இந்த செயலிகள் பிஜூனஸ்அப்ஸ் மூலம் செய்ய்யபட்டது என்பதை அறிவிக்காமல் மீள் வியாபாரம் செய்வதையும் பிஜூனஸ்அப்ஸ் ஊக்குவிக்கின்றது. இவ்வாறு மீள்விற்பனை செய்பவர்களை பிஜூனஸ்அப்ஸ் வைட் லேபிள் எனும் செயற்றிட்டம் மூலம் சேவைகளை வழங்குகின்றது. இந்த வைட் லேபிள் முறையில் செயலிகளை மீள் விற்பனை செய்பவர்கள் பிஜூனஸ்அப்ஸ் போன்ற தளம் ஒன்றை அமைத்துக் கொள்ளவும் பிஜூனஸ்அப்ஸ் நிறுவனம் வழிசமைத்துக் கொடுக்கின்றது.\n"}
{"id": "206120", "url": "https://ta.wikipedia.org/wiki?curid=206120", "title": "நஞ்சன்கூடு", "text": "நஞ்சன்கூடு\n\nநஞ்சன்கூடு (Nanjangud) இது இந்தியாவின் கருநாடகம் மாநிலம் மைசூர் மாவட்டத்தில் கபினி ஆற்றின் கரையில் உள்ள நகரம் ஆகும்.\n\nSection::::இவ்வூரின் சிறப்பு.\nஸ்ரீகண்டேஸ்வரர் என்னும் நஞ்சுண்டேஸ்வரர் திருக்கோயில்\n\n"}
{"id": "206127", "url": "https://ta.wikipedia.org/wiki?curid=206127", "title": "வன்ஸ்தா தேசியப் பூங்கா", "text": "வன்ஸ்தா தேசியப் பூங்கா\n\nவன்ஸ்தா தேசியப் பூங்கா (Vansda National Park) இந்தியாவின் குஜராத் மாநிலத்தில் நவ்சாரி மாவட்டத்தில் அமைந்துள்ளது. இந்தப் பூங்காவானது அம்பிகா ஆற்றங்கரையில் அமைந்துள்ளது. இது சுமார் 24 சதுர கிலோமீட்டர்கள் பரப்பளவு கொண்டது. \"சிக்காலி\" எனும் நகரிலிருந்து 65 கிலோமீட்டர்கள் தொலைவில் அமைந்துள்ள இந்தத் தேசியப் பூங்கா 1979 ஆம் ஆண்டு உருவாக்கப்பட்டது.\n"}
{"id": "206133", "url": "https://ta.wikipedia.org/wiki?curid=206133", "title": "மனோஜ் பாரதிராஜா", "text": "மனோஜ் பாரதிராஜா\n\nமனோஜ் கே பாரதி தமிழ்த் திரைப்பட நடிகர் ஆவார். இவர் பல தமிழ்த் திரைப்படங்களில் நடித்துள்ளார். இவர் இயக்குனர் பாரதிராஜாவின் மகன் ஆவார்.\n\nSection::::தொழில் வாழ்க்கை.\nஇவர் ஒரு நடிகர் ஆவதற்கு முன்பு தமிழ் திரையுலகில், உதவி இயக்குனராக பணியாற்றினார். இவர் தியேட்டர் ஆர்ட்ஸ் உள்ள தெற்கு புளோரிடா பல்கலைக்கழகத்தில் படித்தார்.\n\nஇவர் 1999ம் ஆண்டு தாஜ்மஹால் என்ற தமிழ் திரைப்படத்தின் மூலம் நடிகராக அறிமுகம் ஆனார். இந்த திரைப்படத்தை பாரதிராஜா இயக்கினார். இவருக்கு ஜோடியாக ரியா சென் நடித்தார்.\n\nSection::::தனிப்பட்ட வாழ்க்கை.\nஇவர் நவம்பர் 19, 2006 அன்று, தனது காதலியான நடிகை நந்தனாவை திருமணம் செய்தார். இவர்களுக்கு 2 பெண்குழந்தைகள் உண்டு.\n"}
{"id": "206135", "url": "https://ta.wikipedia.org/wiki?curid=206135", "title": "பெரிய இமாலய தேசியப் பூங்கா", "text": "பெரிய இமாலய தேசியப் பூங்கா\n\nபெரிய இமாலய தேசியப் பூங்கா (\"The Great Himalayan National Park\") இந்தியத் தேசியப் பூங்காக்களில் சமீபத்தில் இணைக்கப்பட்ட ஒன்று ஆகும். இது இந்தியாவின் இமாச்சலப் பிரதேசம் மாநிலத்தில் குலு பகுதியில் அமைந்துள்ளது. இந்த தேசியப் பூங்காவானது 1984 ஆம் ஆண்டு உருவாக்கப்பட்டது. இதன் மொத்தப் பரப்பளவு 1,171 சதுர கிலோமீட்டர்கள் ஆகும். இந்த பூங்காவானது கடல் மட்டத்திலிருந்து 1500 முதல் 1600 மீட்டர்கள் உயரத்தில் அமைந்துள்ளது. இந்தப் பூங்காவில் 375-கும் அதிகமான விலக்குகள் இனம் காணப்பட்டுள்ளன. அவற்றில் 31 பாலூட்டி இனங்கள், 181 பறவை இனங்களும் அடங்கும். இந்தப் பூங்காவானது கடுமையான வன விதிகளின் படி பாதுகாக்கப்படுகிறது. இந்திய வனச் சட்டம் 1972 மடி வேட்டையாடுவது தடை செய்யப்பட்டுள்ளது.\n\nSection::::உலக பாரம்பரிய சின்னமாகிறது.\nநீடித்த இயற்கை மற்றும் உயிரியல் பலவகை (Bio - diversity) களைக்கொண்டு அறிவியல் மரங்களின் அடர்த்தி கொண்டு பாதுகாக்கப்படுவதால் இந்த பூங்காவை உலக பாரம்பரிய சின்னமாகச் செய்ய -முயற்சி எடுக்கப்பட்டுள்ளது. இதற்காக மத்திய சுற்றுச்சூழல் அமைச்சகமும், இந்திய வன உயிரி ஆராய்ச்சி நிலையம் சேர்ந்து இந்த முயற்சியை எடுத்துவருகிறது.\n\nSection::::புகைப்படங்கள்.\nஇந்த தேசியப் பூங்காவின் புகைப்படங்கள் கீழே,\n"}
{"id": "206137", "url": "https://ta.wikipedia.org/wiki?curid=206137", "title": "குகமால் தேசியப் பூங்கா", "text": "குகமால் தேசியப் பூங்கா\n\nகுகமால் தேசியப் பூங்கா (ஆங்கிலம்: Gugamal National Park) இந்தியாவின் மஹாராஸ்டிரம் மாநிலத்தில் \"அமராவதி\" மாவட்டத்தில் அமைந்துள்ளது. இந்தப் பூங்காவானது 1974 ஆம் ஆண்டு உருவாக்கப்பட்டது. இதன் பரப்பளவு 1673.93 சதுர கிலோமீட்டர்கள் ஆகும். இதில் \"மெல்காட்\" புலிகள் பாதுகாப்புத் திட்டமும் செயல்பட்டு வருகிறது. இங்கு புலிகள், சிறுத்தைகள், நரிகள், மான்கள் போன்றவை மிகுதியாகக் காணப்படுகின்றன. இங்கு 25 வகையான மீன்களும், பல்வேறு வகையான வண்ணத்துப் பூச்சி களும் உள்ளன. இந்தப் பூங்காவிலுள்ள ஆறுகளில் 1990 ஆம் ஆண்டு மார்ச் மற்றும் 1991 ஆம் ஆண்டு பிப்ரவரி மாதங்களில் முதலைகள் விடப்பட்டன. இந்த தேசியப் பூங்காவினுள் பல்வேறு வகையான மூலிகைத் தாவரங்கள் உள்ளன.\n\n"}
{"id": "206138", "url": "https://ta.wikipedia.org/wiki?curid=206138", "title": "வருணக் கலப்புசாதிகள்", "text": "வருணக் கலப்புசாதிகள்\n\nவருணக்கலப்பு சாதிகளின் தோற்றம் சுவாயம்பு மனு வகுத்த நான்கு பெரும் வர்ணங்களான அந்தணர், சத்திரியர், வைசியர் மற்றும் சூத்திரர் இவர்களில் முதல் மூன்று வர்ணத்தவர்கள் பூணூல் அணிந்து கொள்ளும் (உபநயனம்) எனும் சடங்கு செய்யும் உரிமை உள்ளதால், இவர்களை \"இருபிறப்பாளர்கள்\" (துவிஜர்கள்) என்பர். . \n\nSection::::அனுலோம் சாதியினர்.\nஇந்த இருபிறப்பாள துவிஜர்களான முதல் மூன்று வர்ண ஆடவர்கள், தமக்கு நேர் கீழ் உள்ள வர்ணத்துப் பெண்களிடம் கூடிப் பிறக்கும் குழந்தைகளை அனுலோம ஜாதியில் சேர்ப்பர். . இந்த அனுலோம ஜாதி குழுந்தைகளுக்கு தங்கள் இருபிறப்பாள (துவிஜர்) தந்தையைப் போல் உபநயனம் எனும் பூணூல் அணியும் தகுதியுண்டு.. அனுலோம சாதி குழந்தைகளின் சமூகத் தகுதியானது, தாயின் வர்ணத்திற்கு மேம்பட்டும், தந்தையின் வர்ணத்தை அடையாமலும், ஆனால் தந்தைக்குச் சமமானவரென்று மதிக்கத் தக்கவராயும் உள்ளனர். . \n\nSection::::பிரதிலோம சாதியினர்.\nகீழ் வர்ணத்தை சேர்ந்த ஆடவர்கள், தமக்கு மேல் உள்ள வர்ணத்துப் பெண்டிரிடம் கூடிக் கலந்து பிறக்கும் குழந்தைகளை பிரதிலோம ஜாதியினர் என்பர். இந்த பிரதிலோம ஜாதி குழந்தைகள் தந்தையின் வர்ணதிற்குண்டான சமூகத் தகுதி அடையாது, தாயின் வர்ணத்திற்குண்டான சமூகத் தகுதியைவிட கீழான தீண்டத்தாகத 15 வகையான பாகிய சாதியில் வைக்கப்படுவர்..\n\nSection::::அனுலோம சாதிகளின் தோற்றம்.\nமேல் வருணத்து ஆண்களும், கீழ் வருணத்து பெண்களும் கூடி கலந்து பிறக்கும் குழந்தைகளை அனுலோம சாதியில் வைக்கப்படுவர். இந்த அனுலோம சாதியினர்கள் தந்தையின் வர்ணத்திற்குக் கீழும், தாயின் வருணத்திற்கு மேலான தகுதி வழங்கி பூணூல் அணியும் (உபநயனம்) சடங்கு செய்யும் உரிமை பெறுகின்றனர். மேலும் தர்ம காரியங்களை செய்யவும் அதில் கலந்து கொள்ளவும் உரிமை பெறுகின்றனர். அனுலோம சாதியினர், பிரதிலோம சாதியினரைவிட சமூகத்தில் கூடுதல் தகுதியுடையவர்கள்.\n\n\n\n\n\n\nஇவ்வாறாக இரு பிறப்பாள (துவிஜர்கள்) வருணத்தவர்கள் கூடிக் கலந்து பிறக்கும் ஆறு வகைப்பட்ட குழந்தைகளை அனுலோம சாதியில் வைக்கப்படுவர். \n\nSection::::பிரதிலோம சாதிகளின் தோற்றம்.\nநான்காம் வருண தந்தைக்கும் இருபிறப்பாளர்களான மேல்வருணத்து மனைவிகளுக்கும் பிறக்கும் குழந்தைகளை பிரதிலோம சாதியில் வைக்கப்படுவர். பிரதிலோம சாதி குழந்தைகளுக்கு தந்தையின் வருணத்திற்குண்டான சமூக தகுதி கிடையாது. ஆனால் தாயின் வருணத்திற்கு குறைவான சமூகத் தகுதியுடன் வைக்கப்படுவர். சில கலப்பு வருணத்தில் பிறந்த பிரதிலோம குழந்தைகள் தீண்டத்தகாதவர்கள் பட்டியலில் சேர்த்து அவமானப்படுத்துவர். எடுத்துக்காட்டு: சண்டாளர். பிரதிலோம சாதியினருக்கு பூணூல் அணியும் உபநயனம் சடங்கு செய்ய தகுதி கிடையாது. இவர்கள் அனுலோம சாதியினரைவிட தாழ்ந்தவர்கள் ஆவர்.\n\n\n\n\nSection::::நால்வர்ணத்தினர், அனுலோம - பிரதிலோம சாதிகளுடன் திருமண உறவினால் தோண்றிய சாதிகள்.\nஇனி நால்வகை வர்ணத்தினர், அனுலோம மற்றும் பிரதிலோம சாதிகளுடன் திருமண உறவினால் உண்டான புதிய சாதிகளின் தோற்றம் பற்றி காண்போம்.\n\n\n\n\n\n\n\n\n\n\n\n\nஇவற்றில் ஆவிரதன், அபீரன், திக்வணன், புற்கசன், குக்குடகன், சுவபாகன் மற்றும் வேணன் ஆகிய கலப்பு சாதிகளை அந்தராள சாதியினர் என்று மனு கூறுகிறார்.\n\nSection::::பாகிய சாதிகள்.\nஅனுலோம - பிரதிலோம ஆகிய சாதியினர்கள் தமக்குள் சம்பந்தம் செய்து கொண்டு பிறக்கும் குழந்தைகள் \"பாகிய சாதியர்\" என்று மநு குறிப்பிடுகிறார். மேலும் இவர்கள் தீண்டத்தகாதவர் ஆவர். அனுலோம மற்றும் பிரதிலோம ஆடவர்கள் நால் வருணத்துப் பெண்களிடம் கூடிக் கலந்து பெறும் பிள்ளைகள் 15 வகையினரான மிகத் தாழ்ந்த பாகிய சாதியர் ஆவர். \n\nSection::::விராத்திய சாதியினர்.\nஇருபிறப்பாளர்களான அந்தணர், சத்திரியர் மற்றும் வைசியர்களுக்கு சுய வர்ணத்தில் பிறக்கும் பிள்ளைகளுக்கு சாத்திரப்படி உபநயனம் முதலிய வைதீக கடமைகள் ஆற்ற தகுதி இல்லாமல் போனால் அவர்களை காயத்திரி மந்திரம் கூற தகுதியற்ற \"விராத்திய சாதியினராக\" கருதப்படுவர். நால்வருணத்திலும், கற்புநெறி தவறுவதாலும், சொந்த கோத்திரத்தில் மணம் புரிவதாலும், ஜாதகர்மா முதலிய சமயச் சடங்குகள் செய்யாமையாலும் கலப்பு சாதிகள் தோண்றுவதற்கு இந்த விராத்திய சாதியர்களே காரணமாயினர்.\n\n\n\n\nசூதன், வைதேகன், சண்டாளன், மாகதன், க்ஷத்தா மற்றும் அயோகவன் சாதி ஆடவர்கள் தத்தமது வகைப் பெண்டிரிடமும், மற்ற நால்வர்ணப் பெண்டிரிடமும் கூடிப் பிறக்கும் குழந்தைகள் தங்கள் தந்தையின் சாதியைச் சாருவர்.\n\n\n\n"}
{"id": "206139", "url": "https://ta.wikipedia.org/wiki?curid=206139", "title": "இந்திராவதி தேசியப் பூங்கா", "text": "இந்திராவதி தேசியப் பூங்கா\n\nஇந்திராவதி தேசியப் பூங்கா (ஆங்கிலம்: Indravati National Park) இந்தியாவின் சட்டீஸ்கர் மாநிலத்தில் பிஜப்பூர் மாவட்டத்தில் அமைந்துள்ளது. இந்நகரில் ஓடும் இந்திராவதி நதியின் பெயரே இந்த தேசியப் பூங்காவிற்குச் சூட்டப்பட்டுள்ளது. இந்தப் பூங்காவில் அதிக அளவில் காட்டெருமைகள் காணப்படுகின்றன. இந்த மாநிலத்தில் இந்த தேசியப் பூங்காவில் மட்டுமே\nபுலிகள் பாதுகாப்புத் திட்டம் செயல்படுத்தப்பட்டு வருகிறது. இந்தப் பூங்காவின் பரப்பளவு சராசரியாக 2799.08 சதுர கிலோமீட்டர்கள் ஆகும். இது 1981 ஆம் ஆண்டு தேசியப் பூங்காவாக அறிவிக்கப்பட்டது. பின்னர் 1983 ஆம் ஆண்டு \"புலிகள் பாதுகாப்புத் திட்டம்\" அமுல்படுத்தப்பட்டது. இந்தியாவின் புகழ் பெற்ற புலிகள் காப்பகத்தில் இதுவும் ஒன்று ஆகும்.இந்தப் பூங்கா கடல் மட்டத்திலிருந்து 177 முதல் 599 மீட்டர்கள் உயரத்தில் அமைந்துள்ளது.\n"}
{"id": "206146", "url": "https://ta.wikipedia.org/wiki?curid=206146", "title": "இந்திராவதி ஆறு", "text": "இந்திராவதி ஆறு\n\nஇந்திராவதி ஆறு (ஆங்கிலம்: Indravati River, இந்தி: इंद्रावती नदी, மராத்தி: इन्द्रावती,ஒரியா: ଇନ୍ଦ୍ରାବତୀ ନଦୀ, தெலுங்கு: ఇంద్రావతి నది) கோதாவரி ஆற்றின் கிளை ஆறு ஆகும். இது மத்திய இந்தியாவில் ஓடுகிறது. இந்த ஆறு ஒடியாவிலுள்ள கிழக்குத் தொடர்ச்சி மலையின் \"தண்டகாரண்ய மலைத் தொடரில்\" உற்பத்தியாகிறது. இது சத்தீசுகர், மகாராட்டிரம் மற்றும் தெலுங்கானா ஆகிய மூன்று மாநிலங்கள் சந்திக்கும் இடத்தில் கோதாவரி ஆற்றுடன் கலக்கிறது. மகராட்டிரத்திற்கும், சத்தீசுகருக்கும் இடையே பல இடங்களில் இந்த ஆறே எல்லையாக உள்ளது. இந்தியாவின் மிகவும் பசுமையான மாவட்டமாக அறியப்படும் \"பாஸ்டர்\" வழியாகச் செல்கிறது. இம்மாவட்டம் ஒடியாவுக்கு அடுத்து அமைந்துள்ளது. இவ்வாற்றங்கரையில் அடந்த காடுகள் உள்ளன. இதன் மொத்த நீளம் 535 கிலோமீட்டர்களும் நீர்ப்பிடிப்புப் பகுதி 41,665 சதுர கிலோமீட்டர்களும் ஆகும். இவ்வாற்றின் குறுக்கே 5 நீர்மின் நிலையங்கள் அமைக்க திட்டமிடப்பட்டுள்ளது. இதன் வழியில் புகழ்பெற்ற குதிரை லாட அருவியான சித்ரகூடஅருவி உள்ளது .பாசுடர் மாவட்டத்தின் உயிர் நாடியாக இந்த ஆறு கருதப்படுகிறது\n\nபெரும்பாலான நதியின் பாதை நபரங்கபூர் மற்றும் பஸ்தரின் அடர்ந்த காடுகள் வழியாகவே செல்கிறது. இந்த நதி 535 கிலோமீட்டர்கள் (332 mi) ஓடுகிறது மற்றும் 41,665 சதுர கிலோமீட்டர்கள் (16,087 sq mi) வடிகால் பரப்பளவைக் கொண்டுள்ளது\nSection::::புராணங்களின் படி.\nஇந்திராவதி நதி உருவாவதற்குப் பின்னால் ஒரு இந்து புராணக் கதை உள்ளது. ஒரு காலத்தில் அந்த இடம் சம்பா மற்றும் சந்தன மரங்களால் நிரம்பியிருந்தது, இது முழு காடுகளையும் நறுமணமாக்கியது. பூமியில் இவ்வளவு அழகான இடம் இருப்பதால், இந்திரனும் இந்திராணியும் சிறிது நேரம் இங்கு தங்குவதற்காக மேலுலகத்திலிருந்து இறங்கினார்கள். அவர்கள் இயற்கையின் அழகை நன்கு அனுபவித்தனர்; காட்டில் அலைந்து கொண்டிருந்தபோது இந்திரன் ஒரு சிறிய கிராமமான சுனபெதா ( நுவாபாடா மாவட்டம்) க்குச் சென்றார், அங்கு அவர் ஒரு அழகான பெண்ணான உதந்தியை சந்தித்தார். முதல் சந்திப்பில், அவர்கள் ஒருவருக்கொருவர் காதலித்தனர்; இந்திரன் திரும்பி செல்ல மறுத்துவிட்டான். மறுபுறம், பிரிவினை காரணமாக இந்திராணி துக்கத்துடன் அழுதார் மற்றும் தனது வலியை அங்கு கூடியிருந்த மக்களுக்கு தெரிவித்தார். இந்திரன் மற்றும் உதந்தி இருக்குமிடம் பற்றி மக்கள் தெரிந்து கொண்டு இந்திராணியிடம் அதைத் தெரிவித்தனர், மேலும் அங்கேயே தங்கும்படி பரிந்துரைத்தனர். இந்திராணி இந்திரன் மீது கோபமடைந்து, இந்திரனையும் உதந்தியையும் மீண்டும் ஒருபோதும் சந்திக்க முடியாதபடி சாபமிட்டார். உதந்தி இன்று வரை பாயும் இந்திராவதி நதியாக அங்கேயே இருந்தாள். மேலும், இந்திரனின் குற்றம் காரணமாக ஒருவருக்கொருவர் சந்திக்காமல், இந்திரன் மற்றும் உதந்தி நதிகளும் தனித்தனியாக அங்கே பாய்கின்றன.\n\nSection::::நதியின் ஓட்டம்.\nஇந்திராவதி நதி உயரத்தில் கிழக்குத் தொடர்ச்சி மலையின் மேற்கு சரிவுகளில் ஒடிசாவின் கலஹந்தி மாவட்டத்தில் உற்பத்தியாகிறது. இது ) கலஹந்தி, நபரங்கபூர் மற்றும் கோராபுத் மாவட்டங்கள் வழியாக மேற்கு பகுதியில் பாய்கிறது மற்றும் ஒடிசா மற்றும் சத்தீஸ்கர் மாநிலங்களுக்கு இடையில் , சத்தீஸ்கரின் பாஸ்தர் மாவட்டத்தில் நுழைகிறது. சத்தீஸ்கரில் ஓடிய பிறகு, சத்தீஸ்கர் மற்றும் மகாராஷ்டிராவின் எல்லையில் சுமார் அது தெற்கே திரும்பி மற்றும் மகாராஷ்டிரா, சத்தீஸ்கர் மற்றும் தெலுங்கானா மாநிலங்களின் எல்லைகளின் சந்திப்பில் கோதாவரி ஆற்றில் இணைகிறது.\n\nஇந்திராவதி துணைப் படுகை மொத்தம் சுமார் ஆகும். இந்திராவதி ஒடிசாவில் நீர்ப்பிடிப்பு பரப்பளவைக் கொண்டுள்ளது . ஆற்றின் நீளம் சுமார் , மற்றும் கலகந்தி மலையிலிருந்து தொடங்கி, சத்தீஸ்கரின் பிஜாப்பூர் மாவட்டத்தில் பத்ரகாலி கிராமத்திற்கு அருகிலுள்ள கோதாவரி ஆற்றில் இணைகிறது. கோதாவரி நதியுடன் அதன் சங்கமம் வரை அதன் தோற்றத்திலிருந்து நன்கு வரையறுக்கப்பட்ட போக்கைக் கொண்டுள்ளது. ஒடிசாவில் ஒரு சிறிய போட்டியாக தென்கிழக்கு திசையில் தொடங்கி, பின்னர் அது சத்தீஸ்கரின் பாஸ்தர் மாவட்டம் வழியாக மேற்கு திசையில் ஓடுகிறது, அது திசை திருப்பப்பட்டு வடமேற்கில் ஓடும் வரை மீண்டும் தென்மேற்கு நோக்கி திரும்பும். அதன் மொத்த போக்கில் நதி குறைகிறது . கோதாவரி ஆற்றின் சந்திப்பில் அதன் படுக்கை நிலை ஆர்.எல் 82.3 மீ வரிசையில் உள்ளது, இது கலகந்தியில் இருந்து புறப்படும் இடத்திலிருந்து 914.4 மீ வரை பாய்கிறது\n\nஇந்திராவதி மற்றும் சபரி ஆறுகள் இயற்கையாக ஒன்றோடொன்று ஒடிசா பகுதியில் கலக்கின்றன. இந்திராவதி நீர் சபரி வழியாக சாரா நல்லாவில் வெள்ளத்தின் போது நிரம்பி வழிகிறது.\n\n"}
{"id": "206148", "url": "https://ta.wikipedia.org/wiki?curid=206148", "title": "மேலபூண்டி", "text": "மேலபூண்டி\n\nமேலப்பூண்டி (\"Melapoondi\"), தமிழ்நாட்டில் திருவாரூர் மாவட்டம், வலங்கைமான் அருகில் உள்ள கிராமம் ஆகும்.\n"}
{"id": "206149", "url": "https://ta.wikipedia.org/wiki?curid=206149", "title": "ஆண்டின் மனிதர் (டைம் இதழ்)", "text": "ஆண்டின் மனிதர் (டைம் இதழ்)\n\nஆண்டின் மனிதர் (\"Person of the Year\") என்னும் விருது, புகழ்பெற்ற \"டைம் வார இதழ்\" (டைம் (இதழ்)) என்னும் வெளியீட்டின் நிர்வாகத்தால் ஒவ்வோர் ஆண்டும் உலகில் தம் செயல்பாட்டால் நல்லதுக்கோ தீயதுக்கோ பேரளவில் அறியப்பட்ட மனிதர்கள், குழுக்கள், கருத்துகள், கருவிகள் ஆகியோருக்கு வழங்கப்படுகின்ற சிறப்புப் பட்டத்தையும் அதையொட்டி வெளியிடப்படும் சிறப்பிதழையும் குறிக்கிறது.\n\nSection::::இந்த விருதின் வரலாறு.\nஆண்டின் சிறந்த மனிதர் என்று ஒருவரைத் தேர்ந்தெடுக்கும் மரபை \"டைம் வார இதழ்\" 1927ஆம் ஆண்டு தொடங்கியது. செய்தி வரவு மந்தமாக இருக்கும் ஒரு வாரத்தில் ஒரு சிறப்பிதழை வெளியிடும் வாய்ப்பாகவும் அது அமைந்தது. மேலும், அந்த ஆண்டில் முதன்முறையாகத் தன்னந்தனியாக அமெரிக்காவிலிருந்து அட்லாண்டிக் கடலை விமானத்தில் கடந்து சென்று சாதனை படைத்த சார்லஸ் லிண்ட்பெர்கு () என்பரைச் சிறப்பித்து முதல்பக்கத்தில் அவருடைய படத்தை வெளியிடத் தவறிய \"டைம் இதழ்\" அக்குறையை நிவர்த்தி செய்யும் விதமாகவும் அந்த ஆண்டு இறுதியில் அவரை \"ஆண்டின் சிறந்த மனிதர்\" என்று அறிவித்து கவுரப்படுத்தியது.\n\nஅந்த ஆண்டிலிருந்து தொடங்கி, தனி மனிதர்கள், மனிதக் குழுக்கள் ஆகியோரை மட்டுமன்றி, 1982இல் \"ஆண்டின் பொறி\" என்று கணினியையும், புவி மாசுபடுவதை உணர்ந்து புவியைக் காப்பதன் முக்கியத்துவத்தை வலியுறுத்தி 1988இல் \"ஆண்டின் கோள்\" என்று புவியையும் டைம் இதழ் கவுரவித்து, சிறப்பிதழ் வெளியிட்டது.\n\nஇவ்வாறு டைம் வார இதழ் வெளியிடுகின்ற ஆண்டு இறுதிச் சிறப்பிதழ்களை, அந்த இதழ் தேர்ந்தெடுத்த மனிதருக்கு அளிக்கப்படுகின்ற கவுரவம் என்றோ விருது என்றோ கொள்ள வேண்டாம் என்று டைம் இதழ் கூறினாலும், பொதுமக்கள் பார்வையில் அத்தகைய சிறப்பிதழ்கள் விருது அல்லது பரிசு போலவே கருதப்படுகின்றன. அதற்கு முக்கிய காரணம் என்னவென்றால், டைம் இதழ் தேர்ந்தெடுத்த மனிதர்களில் மிகப்பெரும்பான்மையோர் உலகளவில் சிறப்பான பணியாற்றியோராய் விளங்கியதே.\n\nஇருப்பினும், உலக மக்களுக்கு நன்மை கொணர்ந்தனர் என்ற அடிப்படையில் அல்லாமல், தம் செயல்பாட்டினால் உலக மக்களைப் பெருமளவில் பாதித்த நபர்கள் என்ற முறையில் 1938இல் அடோல்பு இட்லர், 1939 மற்றும் 1942 ஆண்டுகளில் ஜோசப்பு ஸ்டாலின், 1957இல் நிக்கிட்டா குருசோவ், 1979இல் அயத்தொல்லா கொமெய்னி போன்றோருக்கும் சிறப்பிதழ்கள் அர்ப்பணிக்கப்பட்டதை டைம் இதழ் சுட்டிக்காட்டுகிறது.\n\nSection::::பெண்களும் \"ஆண்டின் மனிதர்\" பட்டமும்.\nமுதலில் \"ஆண்டின் மனிதன்\" (\"Man of the Year\") என்று ஆண்பாலில் இருந்த பட்டம் 1999இல் \"ஆண்டின் மனிதர்\" (\"Person of the Year\") என்று இருபாலாருக்கும் பொருந்தும் விதத்தில் மாற்றப்பட்டது.\n\n\"ஆண்டின் மனிதர்கள்\" என்ற புதிய பெயர் பிறகு டைம் இதழால் \"பெண்கள்\" என்ற முறையில் சிறப்பிக்கப்பட்ட பெண்கள் இதுவரை நால்வர் மட்டுமே ஆவர். இவர்களுள் சிந்தியா கூப்பர், கோலீன் ரவுலி, ஷெரன் வாட்கின்ஸ் ஆகிய பெண்கள் 2002இல் \"வேர்ல்ட்காம்\" () என்னும் வலுமிக்க தொலைத்தொடர்பு நிறுவனத்தின் வரவு செலவுகளைத் தணிக்கை செய்தபோது அந்நிறுவனத்தில் நடந்த கொண்டிருந்த பெரிய ஊழலை உலகறியச் செய்தனர். மற்றொரு பெண் மெலிண்டா கேட்ஸ் என்பவர். அவரோடு 2005ஆம் ஆண்டில் சிறப்பிக்கப்பட்டோர் மெலிண்டாவின் கணவரும் மைக்ரோசாஃப்டு நிறுவனத்தில் தலைமையாளருமான பில் கேட்ஸ், மற்றும் பாடகர் போனோ () ஆவர்.\n\nஅதற்கு முன்னர் \"ஆண்டின் பெண்\" என்ற சிறப்புப் பெயரின்கீழ் டைம் இதழால் கவுரவிக்கப்பட்ட பெண்கள் கீழ்வருவோர்: வின்ட்சர் பண்ணையின் ஆளுநர் வால்லிசு சிம்சன் () (1936), சங் கை செக் என்ற சீனத் தலைவரின் மனைவி சூங் மைலிங் () (1937), பிரித்தானிய அரசி இரண்டாம் எலிசபெத்து (1952) மற்றும் பிலிப்பீன்சு நாட்டு அதிபர் கொரசோன் அக்கினோ (1986) ஆகியோர்.\n\n\"அமெரிக்கப் பெண்கள்\" என்ற பெயரில் அமெரிக்க நாட்டின் அனைத்துப் பெண்களும் 1975இல் டைம் இதழால் கவுரவிக்கப்பட்டனர். சில ஆண்டுகளில் குழுவாக கவுரவிக்கப்பட்டோரில் பெண்களும் அடங்குவர். எடுத்துக்காட்டாக, \"ஐக்கிய அமெரிக்க அறிவியலார்\" (1960), \"அமெரிக்க நடுத்தர மக்கள்\" (1969), \"அமெரிக்க போர்ப்படையினர்\", \"நீ\" (2006), \"எதிர்ப்பாளர்\" (2011). அந்த 2011ஆம் ஆண்டு இதழின் முகப்புப் பக்கத்தில் ஒரு பெண்ணின் படம் போடப்பட்டது.\n\nSection::::அமெரிக்கக் குடியரசுத் தலைவர்கள் டைம் இதழால் கவுரவிக்கப்படல்.\nஇந்த விருது வழங்கல் தொடங்கிய 1927ஆம் ஆண்டிலிருந்து ஐக்கிய அமெரிக்காவின் உயர் தலைவராகப் பணிபுரிந்த அந்நாட்டின் அனைத்துக் குடியரசுத் தலைவர்களுக்கும் இந்த விருது ஒரு முறையாவது வழங்கப்பட்டுவந்துள்ளது. இதற்கு விதிவிலக்குகள்: கால்வின் கூலிட்சு, எர்பெர்ட்டு கூவர் மற்றும் ஜெரார்டு ஃபோர்டு ஆகிய அமெரிக்க குடியரசுத் தலைவர்கள்.\n\nடைம் இதழ் கவுரவித்த அமெரிக்கக் குடியரசுத் தலைவர்களுள் பெரும்பாலோர் அவர்கள் தேர்ந்தெடுக்கப்பட்ட ஆண்டிலோ அவர்கள் பதவியிலிருந்தபோதோ இக்கவுரவத்தைப் பெற்றனர். குடியரசுத் தலைவராகத் தேர்ந்தெடுக்கப்படுமுன் டைம் இதழால் கவுரவிக்கப்பட்ட ஒரே அமெரிக்கக் குடியரசுத் தலைவர் டுவைட்டு டி. ஐசனாவர் ஆவார். குடியரசுத் தலைவராகத் தேர்ந்தெடுக்கப்படுவதற்கு எட்டு ஆண்டுகளுக்கு முன், 1944இல் நேசப்படைகளின் உயர்தலைமையாளராகப் பணிபுரிந்த காலத்தில் அவர் டைம் விருதினைப் பெற்றார். அவர் குடியரசுத் தலைவர் ஆன பின்பு 1959இல் அச்சிறப்பினை மீண்டும் ஒருமுறை பெற்றார். பிராங்ளின் டி. ரூசவெல்ட்டு மட்டுமே மூன்று முறை குடியரசுத் தலைவராகத் தேர்ந்தெடுக்கப்பட்டு, 1932, 1934, 1941 ஆண்டுகளில் டைம் விருதினைப் பெற்றார்.\n\nSection::::ஆல்பர்ட்டு ஐன்ஸ்டைன் இருபதாம் நூற்றாண்டின் சிறந்த மனிதராகக் கவுரவிக்கப்படுதல்.\n1999, திசம்பர் 31ஆம் நாள் வெளியான டைம் இதழ் இருபதாம் நூற்றாண்டு முழுவதிலும் வாழ்ந்த மக்களிடையே மிக்க சிறப்புற்றவர் யார் என்று தேடியபோது, ஆல்பர்ட்டு ஐன்ஸ்ட்டைன் பெயரைச் சுட்டி அவரைக் கவுரவப்படுத்தியது. அந்த விருதுக்காக தயாரான பெயர்ப்பட்டியலில் பிராங்க்ளின் ரூசவெல்டு மற்றும் மகாத்மா காந்தி ஆகியோர் பெயர்களும் இருந்தன என்பது குறிப்பிடத்தக்கது.\n\n"}
{"id": "206150", "url": "https://ta.wikipedia.org/wiki?curid=206150", "title": "சூரக்கோட்டை சிங்கக்குட்டி", "text": "சூரக்கோட்டை சிங்கக்குட்டி\n\nசூரக்கோட்டை சிங்கக்குட்டி 1983ல் வெளிவந்த தமிழ் திரைப்படமாகும். இதில் பிரபு, சில்க ஸ்மிதா, ராதாரவி ஆகியோர் முக்கிய கதாப்பாத்திரத்தில் நடித்திருந்தனர்.\n\nஎவிஎம். குமரன் தயாரிப்பில் வெளிவந்த இத்திரைப்படத்திற்கு இளையராஜா இசையமைத்திருந்தார்.\n"}
{"id": "206153", "url": "https://ta.wikipedia.org/wiki?curid=206153", "title": "வாழ்க்கை", "text": "வாழ்க்கை\n\n\n"}
{"id": "206156", "url": "https://ta.wikipedia.org/wiki?curid=206156", "title": "கசாரிபாக் தேசியப் பூங்கா", "text": "கசாரிபாக் தேசியப் பூங்கா\n\nஹசாரிபாக் தேசியப் பூங்கா(ஆங்கிலம்: Hazaribagh National Park) இந்தியாவின் ஜார்கண்ட் மாநிலத்தில் \"ஹசாரிபாக்\" நகரிலிருந்து 12 கிலோமீட்டர்கள் தொலைவில் அமைந்துள்ளது. இங்கு புலிகள், சிறுத்தைகள், கடமான்கள், புள்ளிமான்கள், காட்டெருதுகள், காட்டுப்பன்றி மற்றும் நீலான் போன்றவை அதிகம் காணப்படும். இப்பூங்கா ஹசாரிபாக் நகரிலிருந்து 17 கிமீ தொலைவிலும், ராஞ்சி நகரிலிருந்து இந்த தேசியப் பூங்கா 135 கிலோமீட்டர்கள் தொலைவிலும் அமைந்துள்ளது. சுற்றுலாப்பயணிகளின் வசதிக்காக காட்சிக் கோபுரங்கள் உள்ளன. இந்தப் பூங்காவில் புலிகளின் எண்ணிக்கை குறைவாக காணப்படுகிறது. மொத்தம் 14 புலிகள் 1991 ஆம் ஆண்டு கணக்கெடுப்பில் பதிவு செய்யப்பட்டன. இந்தப்பூங்கா 186 சதுர கிலோமீட்டர்கள் பரப்பளவு கொண்டது.\n"}
{"id": "206157", "url": "https://ta.wikipedia.org/wiki?curid=206157", "title": "வில்லியம் எட்வர்ட்சு டெமிங்", "text": "வில்லியம் எட்வர்ட்சு டெமிங்\n\nவில்லியம் எட்வர்ட் டெமிங் (W. Edwards Deming) (அக்டோபர் 14, 1900 – டிசம்பர் 20, 1993) அமெரிக்காவை சேர்ந்த புள்ளிவிபரவியலாளர், பேராசிரியர், ஆசிரியர், விரிவுரையாளர் மற்றும் ஆலோசகர் ஆவார். இவரது திட்டமிடு - செய் - சரிபார் -செயல்படு சுழற்சி (Plan-Do-Check-Act: PDCA Cycle) மிகவும் பிரபலமானதாகும். 1950இலிருந்து இவர் ஜப்பானை சேர்ந்த தொழிலதிபர்களுக்கு சேவை, தயாரிப்புத் தரம், சோதனை மற்றும் விற்பனையில் பல புள்ளியியல் முறைகள் பயன்பாடு உட்பட, பல வழிகளில் வடிவமைப்பு முறைகளை அறிமுகப்படுத்தினார்.\n\nடெமிங் ஜப்பானின் புத்தமைப்பான புதிய தரம் நிறைந்த பொருட்களின் உற்பத்திக்கும், பொருளாதார சக்திக்கும் முக்கியப் பங்களிப்பு செய்துள்ளார். அமெரிக்கா ஜனாதிபதி ரீகன் மூலம் 1987ல் தேசிய தொழில்நுட்ப பதக்கம் வழங்கப்பட்டது.\n\nSection::::கண்ணோட்டம்.\n1921ல் இருந்து வியோமிங் பல்கலைக்கழகத்திலிருந்து மின்துறை பொறியியலில் இளங்கலை பட்டம் பெற்றார். 1925ல் கொலராடோ பல்கலைக்கழகத்திடம் இருந்து ஒரு எம் எஸ் முதுகலை பட்டம் பெற்றார். யேல் பல்கலைக்கழகத்தில் 1928ஆம் ஆண்டு முனைவர் பட்டம் வென்றார். யேல் பல்கலைக்கழகத்தில் முனைவர் பட்டம் பெறும்போது பெல் ஆய்வுகூடத்தில் வேலைவாய்ப்பு பெற்றார். பின்னர் ஐக்கிய அமெரிக்காவின் விவசாயத் துறையிலும் மக்கள் தொகை கணக்கெடுப்பு துறையிலும் வேலை செய்தார். மக்கள் தொகை கணக்கெடுப்பு துறையில் சேன் டக்லச் மெக்ஆர்தூர் கீழே வேலை செய்யும் பொழுது சப்பாணீயர்களூக்கு புள்ளியியல் செயல்முறை கட்டுப்பாடு செயல்பாடுகள் குறித்து கற்றுக் கொடுத்தார். பிற்காலத்தில் நீயூ யார்க் பல்கலைக்கழகத்தில் பேராசிரியராக பணியாற்றியுள்ளார்.\n"}
{"id": "206160", "url": "https://ta.wikipedia.org/wiki?curid=206160", "title": "ஜல்தாபாரா தேசியப் பூங்கா", "text": "ஜல்தாபாரா தேசியப் பூங்கா\n\nஜல்தாபாரா தேசியப் பூங்கா (ஆங்கிலம்: Jaldapara National Park) கிழக்கு இமயமலை அடிவாரத்தில் மேற்கு வங்காளம் மாநிலத்திலுள்ள \"ஜல்பாய்குரி\" மாவட்டத்தில் அமைந்துள்ளது. இந்தப் பூங்காவின் அருகில் \"தோர்ஸா\" ஆறு செல்கிறது. இந்தப் பூங்காவானது கடல் மட்டத்தில் இருந்து 61 மீட்டர்கள் உயரத்தில் அமைந்துள்ளது. இந்தப் பூங்காவின் மொத்தப் பரப்பளவு 216.51 சதுர கிலோமீட்டர்கள் ஆகும். இது 1941 ஆம் ஆண்டு வன விலங்குகள் காப்பகமாக அறிவிக்கப்பட்டது.2012 ஆம் ஆண்டு மே மாதம் இது தேசியப் பூங்காவாக அறிவிக்கப்பட்டது. இங்கு பலவகையான தாவர வகைகளும், விலங்கினங்களும் உள்ளன. தற்போது அதிக அளவில் இந்திய ஒற்றைக் கொம்பு காண்டாமிருகங்கள் கானப்படுகின்றன. இதன் அருகில் உள்ள \"சில்லபாட்டா\" யானைகளின் முக்கிய வலசைப் (elephant corridor) பாதையாக உள்ளது. இங்கு கடமான்கள், புள்ளிமான்கள், காட்டுப்பன்றிகள் மற்றும் காட்டெருதுகள் அதிக அளவில் காணப்படுகின்றன.\nSection::::புகைப்படங்கள்.\nஇந்த தேசியப் பூங்காவின் புகைப்படங்கள் கீழே,\n"}
{"id": "206161", "url": "https://ta.wikipedia.org/wiki?curid=206161", "title": "மதிகெட்டான் சோலை தேசியப் பூங்கா", "text": "மதிகெட்டான் சோலை தேசியப் பூங்கா\n\nமதிகெட்டான் சோலை தேசியப் பூங்கா (ஆங்கிலம்: Mathikettan Shola National Park) இந்தியாவின் கேரளா மாநிலத்தின் இடுக்கி மாவட்டத்தில் \"உடும்பன் சோலா\" தாலுகாவில் அமைந்துள்ளது. இந்த தேசியப்பூங்கா 12.82 சதுர கிலோமீட்டர்கள் பரப்பளவு கொண்டது. 2008 ஆம் ஆண்டு நவம்பர் மாதம் இது தேசியப் பூங்காவாக அறிவிக்கப்பட்டது. \nSection::::பெயர்க்காரணம்.\nமதிகெட்டான் சோலை என்பது தமிழ்ச் சொல்லிலிருந்து வந்ததாகும். இதற்கு அறிவை இழந்தவன் என்று பொருள். இப்பூங்காவில் நுழையும் போது ஏற்பட்ட வழிக் குழப்பத்தினால் இப்பெயர் வந்திருக்கிறது. பல்லுயிர்ப் பெருக்கத்தைப் பேணவும், வனவிலங்குகளைக் காக்கவும் இது தேசியப் பூங்காவாக அறிவிக்கப்பட்டது.\nSection::::வரலாறு.\nதிருவிதாங்கூர் ஆட்சிக் காலத்தில் 1897 ஆம் ஆண்டில் இது பாதுகாக்கப்பட்ட வனப்பகுதியாக அறிவிக்கப்பட்டது. பின்னர் 2003 ஆம் ஆண்டு நவம்பர் மாதம் 21 ஆம் தியதி இப்பூங்காவின் சுற்றுச் சூழல், தாவரங்கள், விலங்கினங்கள் மற்றும் பறவைகளைப் பேண வேண்டும் எனத் தீர்மானிக்கப்பட்டது.\n\nSection::::யானைகள்.\nஇந்தப் பூங்காவிற்கு மூணார் பகுதியிலிருந்து யானைகள் வருகின்றன. போடிநாயக்கனூர், குமுளி ஆகிய இடத்திலுள்ள தனியார் ஆக்கிரமிப்புகளால் இவற்றின் வலசைப் (Elephant corridor) பாதைகள் பாதிக்கப்படுகின்றன.\n\nSection::::சுற்றுலாத் தகவல்.\nஇந்த தேசியப் பூங்காவிற்கு மூணார்-குமுளி நெடுஞ்சாலை வழியாக மூணாரிலிருந்து \"பூப்பாறை\" வழியாகவும் அல்லது இடுக்கி வழியாக கொத்தமங்கலம் பாதையிலும் செல்லலாம். இதன் அருகில் உள்ள விமான நிலையம் மதுரை ஆகும். கோட்டயம் ரயில் நிலையம் அருகில் உள்ள ரயில் நிலையம் ஆகும்.\n"}
{"id": "206165", "url": "https://ta.wikipedia.org/wiki?curid=206165", "title": "ஆப்பிரிக்கத் தூக்கணாங்குருவி", "text": "ஆப்பிரிக்கத் தூக்கணாங்குருவி\n\nஆப்பிரிக்கத் தூக்கணாங்குருவி (Quelea) என்பது சிறிய பசரின் இன பறவையாகும். இது கூடு நெய்யும் \"புளோசிடே\" குடும்பத்தைத் சேர்ந்த ஆப்பிரிக்கா பிரதேசத்திற்குட்பட்ட பறவையாகும். இவை அளவில் சிறியதும் வீட்டுக்குருவி போன்று கூட்டமாக வாழும், தாவர விதைகளை உண்ணபதற்கேற்ற அலகினைக் கொண்ட பறவைகள். ஆப்பிரிக்கத் தூக்கணாங்குருவிகள் பரந்த பிரதேசத்தில் நாடோடியாக வாழக்கூடியவை. செவ்வலகு ஆப்பிரிக்கத் தூக்கணாங்குருவி உலகிலுள்ள அதிக எண்ணிக்கையான பறவை எனப்படுகிறது.\n\nSection::::வகைபாட்டியல்.\nஇவற்றில் மூன்று வகைகள் காணப்படுகின்றன:\n\n"}
{"id": "206173", "url": "https://ta.wikipedia.org/wiki?curid=206173", "title": "நீல சீகாரப் புங்குருவி", "text": "நீல சீகாரப் புங்குருவி\n\nநீல சீகாரப் புங்குருவி (\"Blue Whistling Thrush\"; \"Myophonus caeruleus\") என்பது இந்தியத் துணைக்கண்டத்தின் இமயமலையிலிருந்து தென்கிழக்கு ஆசியா வரை காணப்படும் ஓர் சீழ்க்கையொலி எழுப்பும் பறவையாகும். இது மனிதர் போன்று சத்தமாக சீழ்க்கையொலி மூலம் வைகறையிலும் அந்திப் பொழுதிலும் பாடுவதால் நன்கு அறியப்பட்டது. பரவியுள்ள இவை அளவிலும் இறகினாலும் துணை இனமாக கருதப்படுகின்றன. ஏனைய இனங்கள் போன்று இவை நிலத்தில், சிற்றோடை மற்றும் ஈரலிப்பான இடங்களில் காணப்படும் நத்தை, நண்டு, பழங்கள், பூச்சிகள் ஆகியவற்றை உண்கின்றன.\n"}
{"id": "206174", "url": "https://ta.wikipedia.org/wiki?curid=206174", "title": "எக்சைட் 7", "text": "எக்சைட் 7\n\nஎக்சைட் 7 என்பது இலத்திரனியல் உற்பத்தி நிறுவனமான தோஷிபா அறிமுகப்படுத்தியுள்ள கைக்கணினி ஆகும். இது கூகிளின் அண்ட்ரொயிட் 4.2.2 ஜெல்லி பீன் இயங்கு தளம்|ஜெல்லி பீன் இயங்கு தளத்தை அடிப்படையாகக் கொண்டுள்ளது. இதன் பிரதான நினைவகம் 1 கிகா பைட்ஸ் நேரடி அணுகல் நினைவகத்தைக் கொண்டுள்ளது. மேலும் இது எட்டு கிகாபைட்டு சேமிப்பு நினைவகத்தையும் கொண்டுள்ளது. இதன் அறிமுக விலையானது நூற்று எழுபது அமெரிக்க டொலர்களாகும்.\n"}
{"id": "206176", "url": "https://ta.wikipedia.org/wiki?curid=206176", "title": "பப்பி லஹரி", "text": "பப்பி லஹரி\n\nபப்பி லஹரி (Bappi Lahiri) அல்லது ஆலோகேஷ் லஹரி (பி. நவம்பர் 27, 1952) இந்தியத் திரையுலகில் ஒரு இசையமைப்பாளர் ஆவார். இந்திய சினிமாவில் டிஸ்கோ இசை பயன்படுத்துவதை பிரபலப்படுத்தியதில் இவருக்கும் பங்கு உண்டு.\n"}
{"id": "206177", "url": "https://ta.wikipedia.org/wiki?curid=206177", "title": "நிக்கதேம்", "text": "நிக்கதேம்\n\nபுனித நிக்கதேம் என்பவர் விவிலியத்தின் படி இயேசுவின் சீடராவார். இவர் ஒரு பரிசேயரும் யூதத் தலைவர்களுள் ஒருவரும் ஆவார். இவர் யோவான் நற்செய்தியில் மூன்று முறை குறிக்கப்பட்டுள்ளார். முதல் முறையாக இவர் ஓர் இரவில் இயேசுவிடம் வந்து உரையாடியதாக யோவான் நற்செய்தி குறிக்கின்றது. இரண்டாம் முறையாக இவர் இயேசுவுக்காக தலைமைக் குருக்களிடமும் பரிசேயர்களிடமும் 'ஒருவரது வாக்குமூலத்தைக் கேளாது, அவர் என்ன செய்தாரென்று அறியாது ஒருவருக்குத் தீர்ப்பளிப்பது நமது சட்டப்படி முறையாகுமா?' என்று கேட்டு இவர் பரிந்து பேசியதாக கூறுகின்றது. இறுதியாக அரிமத்தியா யோசேப்புவுக்கு இயேசுவின் உடலை அடக்கம் செய்ய இவர் உதவியதாக கூறுகின்றது.\n\nஇவர் முதலில் இயேசுவை இரவில் சந்தித்து உரையாடியப்பகுதியில் உள்ள விவிலிய வரிகள் மிகவும் புகழ் பெற்றதாகும். குறிப்பாக நற்செய்தியின் சுறுகம் என அழைக்கப்படுகின்றது. மேலும் பல கிறித்தவ பிரிவுகளில் மீள்பிறப்புக் கொள்கை () இவ்வுரையாடலிலிருந்தே பெறப்படுகின்றது.\n\n4ம் நூற்றாண்டின் மையத்தில் எழுதப்பட்ட திருமுறையினை சாராத \"நிக்கதேம் நற்செய்தி\" என்னும் நூல் இவரால் எழுதப்பட்டதாக கூறுகின்றது. ஆயினும் இது பின்னாட்களில் எழுதப்பட்ட போலி என்பது அறிஞர் கருத்து.\n\nகிறித்தவ மரபுப்படி இவர் 1ம் நூற்றாண்டில் மறைசாட்சியாக கொல்லப்பட்டார் என்பர்.\n\n"}
{"id": "206178", "url": "https://ta.wikipedia.org/wiki?curid=206178", "title": "செவ்வலகு ஆப்பிரிக்கத் தூக்கணாங்குருவி", "text": "செவ்வலகு ஆப்பிரிக்கத் தூக்கணாங்குருவி\n\nசெவ்வலகு ஆப்பிரிக்கத் தூக்கணாங்குருவி (\"Red-billed Quelea\"; \"Quelea quelea\") என்பது உலகின் மிகவும் அதிகமாக காணப்படும் வன பறவை இனமும், 1.5 பில்லியன் சோடி வளர்ந்த எண்ணிக்கையைக் கொண்டதாக கணக்கிடப்பட்டுள்ளது. இவற்றின் முழு எண்ணிக்கை பற்றிய சில கணக்கெடுப்பு 10 பில்லியனுக்கு அதிகம் என்கின்றது. இவற்றின் முழு எண்ணிக்கையும் துணை சகாரா ஆப்பிரிக்காவில் ஆழமாக காட்டுப்பகுதிகளிருந்து தென்னாப்பிரிக்கா வரை காணப்படுகின்றன. இது கூடு நெய்யும் \"புளோசிடே\" குடும்ப சிறிய பசரின் பறவையாகும்.\n"}
{"id": "206180", "url": "https://ta.wikipedia.org/wiki?curid=206180", "title": "சந்திரவாசி", "text": "சந்திரவாசி\n\nசந்திரவாசி (cendrawasih) என இந்தோனேசியாவிலும் பப்புவா நியூகினியிலும் அழைக்கப்படுகின்றனவும் சொர்க்கப் பறவை என்ற பொருளில் ஆங்கிலத்தில் (\"birds-of-paradise\") அழைக்கப்படுவதனவுமான பறவையினங்கள் பசரீன்கள் வரிசையிலுள்ள \"சந்திரவாசி\" குடும்ப பறவையாகும். இவற்றின் பெரும்பான்மை நியூ கினி மற்றும் அதன் சூழலும், சிறிய அளவில் மலுக்கு தீவுகள் மற்றும் கிழக்கு ஆஸ்திரேலியா ஆகிய இடங்களில் காணப்படுகின்றன. இக்குடும்பத்தைச் சேர்ந்த 14 வகைகளில் நாற்பத்தியொரு இனங்கள் காணப்படுகின்றன. இப்பறவைகள் அவற்றின் பால் ஈருருமை இனத்தின் ஆண் பறவைகளின் இறகு அமைப்பு, மிகவும் நீண்ட மற்றும் அலகு, செட்டை, வால் அல்லது தலை ஆகிய இடங்களிலிருக்கும் விரிவான இறகுகள் அமைப்பு ஆகியவற்றால் சிறப்பாக அறியப்பட்டவை. இவற்றில் பல மழைக்காடுகளை வசிப்பிடமாகக் கொண்டவை. இவற்றின் எல்லா இனங்களும் பழங்களை உணவாகவும், சிறியளவானவை கணுக்காலிகளையும் உண்ணும். சந்திரவாசிகள் பல வகையான இனப்பெருக்க முறைகளாக ஒருதுணை மணம் முதல் போட்டி வகை பலதுணை மணம் வரை கொண்டுள்ளன.\n"}
{"id": "206188", "url": "https://ta.wikipedia.org/wiki?curid=206188", "title": "குருதேசம்", "text": "குருதேசம்\n\nகுரு தேசம் இமயமலையிலிருந்து தொடங்கி தெற்கு நோக்கி ஓடும் யமுனை நதியை அடுத்து சூரசேன தேசத்திற்கு வடக்கிலும், பாஹ்லிக தேசத்திற்கு தெற்கிலும், பாஞ்சலத்திற்கு மேற்கிலும் பரவி இருந்த தேசம். இதன் தலைநகரம் அஸ்தினாபுரம் ஆகும். குருச்சேத்திரப் போரின் முடிவில் பாண்டவர்கள், கௌரவர்களை வென்று குரு நாட்டை ஆண்டனர்.\n\n\"அங்குத்தர நிக்காய\" எனும் பௌத்த நூல் குறிப்பிடும் பதினாறு மகா ஜனபதங்களில் குரு நாடும் ஒன்றாகும்.\n\nSection::::இருப்பிடம்.\nஇந்த குருதேசத்தின் பூமி அமைப்பானது மேடு பள்ளம் இல்லாமல் சமமாகவே இருக்கும். இந்த தேசத்தின் கிழக்கில் யமுனா நதியின் அருகில் உள்ள பூமிகள் மட்டும் கொஞ்சம் தாழ்ந்து செழித்து இருக்கும்.\n\nSection::::பருவ நிலை.\nஇந்த தேசத்தில் குளிர், பனி அதிகமாக இருக்காது, மழை மாத்திரம் சித்திரை, வைகாசி மாதம் முதல் புரட்டாசி மாதம் முடிய விடாமல் பெய்துகொண்டே இருக்கும்.\n\nSection::::மலை, காடு, மிருகங்கள்.\nஇந்த தேசத்தின் வடக்கேயும், மேற்கேயும் பெரிய மலைகள் உண்டு, இம்மலைகளில் பனி பெய்துகொண்டும், மலையின் அடிவாரத்திலிருந்து பரந்து விரிந்த காடுகளும், அவைகளில் வெண்மையான எருமைகளும், பசுக்களும், வெண்மையான குதிரைகளும் ஏராளமாய் இருக்கும்.\n\nSection::::நதிகள்.\nஇந்த தேசத்தின் கிழக்கு பக்கத்தில் மிக ஆழமானதும், கருமையான நிறமுடைய நீர் நிறைந்து ஓடுகிற ஜீவ நதியான யமுனையும், இத்தேசத்தின் மேற்கிலிருந்து நீல நிறமுடைய நீர் நிறைந்து ஓடும் நீலா நதியும் முக்கியமானவை.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\nSection::::நகரம்.\nஅத்தினாபுரம் இத்தேசத்தின் முக்கிய நகராகும். இந்நகரத்தில் சிற்ப சாத்திர முறைப்படி கட்டிய கோட்டைகள், பெரிய, பெரிய அரண்மனைகள், இருந்துள்ளன.\n\n\n"}
{"id": "206189", "url": "https://ta.wikipedia.org/wiki?curid=206189", "title": "சூரசேனதேசம்", "text": "சூரசேனதேசம்\n\nசூரசேனதேசம் சந்திர வமிசத்தில் பிறந்து சூரத்தன்மை பொருந்திய படைகளைச் சேர்த்தும், தானும் அதிதீர, வீர, சூரனாய் அரசாண்ட அரசன் சூரசேனன். அவனது ஆட்சிக்குட் பட்ட பகுதி சூரசேனதேசமாயிற்று.\n\nSection::::இருப்பிடம்.\nகுருதேசத்திற்கு தெற்கிலும், குந்தலதேசத்தின் வடபூமியின் கிழக்கிலும், யமுனை நதியின் மேற்கு கரையில் சால்வதேசத்திற்கு நேர் கிழக்கிலும், பரந்துவிரிந்த நிலபரப்பானது. இத்தேசத்தின் பூமி அமைப்பு மட்டமானது, மிகவும் தாழ்ந்து யமுனையின் நீர்மட்டத்திற்கு கீழ்பட்டதாகவே இருக்கும்.\n\nSection::::பருவ நிலை.\nஇந்த தேசத்தில் குளிர், பனி அதிகமாக இருக்காது, மழை மாத்திரம் சித்திரை, வைகாசி மாதம் முதல் புரட்டாசி மாதம் முடிய விடாமல் பெய்துகொண்டே இருக்கும். விசுவாமித்திரர் ஆசிரமம் இந்த தேசத்தின் தென்மேற்கில் புஷ்கரம் என்ற ஏரியின் கரையில் இன்றும் உள்ளது( ஆண்டு 1918).\n\nSection::::மலை, காடு, மிருகங்கள்.\nஇந்த தேசத்தின் வடக்கேயும், சிறிய மலைகள் உண்டு, இம்மலைகளில் மிக முக்கியமானது கோவர்த்தனம் ஆகும். மலையின் அடிவாரத்திலிருந்து பரந்து விரிந்த காடுகளும், அவைகளில் வெண்மையான பசுக்களும், நீலப்பசுக்களும், அதிகமான தாமரைக் குளங்களும், சரபுன்னை, புந்நாகம், தேவலிங்கை, கடம்பு, நாவல், மா, பலா, கொங்கு, குடசம் என்னும் குடமல்லிகை, செண்பகம், பாரிசாதம் ஆகிய மரங்கள் ஏராளமாய் இருக்கும்.\n\nSection::::ஆறு வித ருது.\nஒரு ருதுவிற்கு இரண்டு, மாதங்கள் வீதம் ஆறு ருதுக்கள் இருந்துள்ளது. அவை \nSection::::நதிகள்.\nஇந்த தேசத்தின் வடக்கிலும் கிழக்கிலும் மிக ஆழமானதும், கருமையான நிறமுடைய நீர் நிறைந்து ஓடுகிற ஜீவ நதியான யமுனையும், இத்தேசத்தின் மேற்கிலிருந்து கோவர்த்தன மலையிலிருந்து சிறு, சிறு நீர் ஓடைகள் ஓடி, யமுனை நதியுடன் கலந்து விடும் நதிகள் முக்கியமானவை.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\nSection::::நகரம்.\nமதுரை இத்தேசத்தின் முக்கிய நகராகும். இந்நகரத்திற்கு கிழக்கில் சிற்ப சாத்திர முறைப்படி கட்டிய கோட்டைகள், பெரிய, பெரிய அரண்மனைகள், நிறைந்த கோகுலம் என்ற நகரமும் இருந்துள்ளன. இந்த கோகுலத்தை திருவாய்ப்படி என பெரியாழ்வாரால் பெயர் சூட்டப்பட்டுள்ளது.\n\n"}
{"id": "206190", "url": "https://ta.wikipedia.org/wiki?curid=206190", "title": "பத்மு யோவான்", "text": "பத்மு யோவான்\n\nபத்மு யோவான் என்பது தற்கால அறிஞர்கள் புதிய ஏற்பாட்டின் இறுதி நூலான திருவெளிப்பாடு நூலின் ஆசிரியருக்கு அளிக்கும் பெயராகும். இந்நூலே இதன் ஆசிரியர் பெயர் யோவான் எனவும் அவர் கிரேக்க தீவுகளுல் ஒன்றான பத்முவில் வசிப்பதாகவும் எனக்குறிக்கின்றது. இதனால் சில அறிஞர்கள் இவர் தோமிசியன் துவங்கிய கிறித்தவ துன்புறுத்தல்களின் காலத்தில் பத்மு தீவுக்கு நாடுகடத்தப்பட்டவர் என நம்புகின்றனர்.\n\nமரபுப்படி திருத்தூதர் யோவானே இந்நூல், யோவான் நற்செய்தி, மற்றும் யோவானின் முதல், இரண்டாம், மற்றும் மூன்றாம் திருமுகங்களின் ஆசிரியராகக் கருதப்படுகின்றார். இன்னூலின் ஆசிரியர் தாம் ஒரு திருத்தூதர் என்றோ இயேசுவின் சீடர் என்றோ அவர் தம்மைப் பற்றிக் கூறிக் கொள்ளவில்லை. மொழி நடை, இலக்கணம், இறையியல், கருத்துக்கள் ஆகியவற்றை ஆராய்ந்து பார்த்தால் இது யோவான் நற்செய்தியை எழுதிய ஆசிரியரால் எழுதப்பட்டிருக்க இயலாது என்பர். தொடக்க காலத்திலிருந்தே கிறிஸ்தவ எழுத்தாளர்கள் இந்நூலின் ஆசிரியர் திருத்தூதர் யோவானே என்று கூறி வந்திருப்பதால் இந்நூலாசிரியர் யோவான் என்னும் பெயருடைய தொடக்க கால மூப்பர் ஒருவராய் இருந்திருக்க வேண்டும் என்று நம்பப்படுகிறது. இம்மூப்பரே பத்மு யோவான் என்னும் பெயரால் அழைக்கப்படுகின்றார்.\n"}
{"id": "206191", "url": "https://ta.wikipedia.org/wiki?curid=206191", "title": "குந்திதேசம்", "text": "குந்திதேசம்\n\nகுந்திதேசம் குந்தலதேசத்திற்கு நேர்வடக்கிலும், ஆபீரதேசத்திற்கு கிழக்கிலும், சூரசேனதேசத்திற்கு தெற்கிலும், நைமிசாரண்யத்தின் மேற்குதிசையில் யமுனாநதியின் ஓரத்தில் சதுரமாகப் பரவி இருந்த தேசம்.\n\nSection::::இருப்பிடம்.\nஇந்த குந்திதேசத்தின் பூமி அமைப்பானது மேடு பள்ளம் இல்லாமல் சமமாகவே இருக்கும். இந்த தேசத்தின் தெற்கில் ஓடும் சர்மண்வதி ஆறு யமுனா நதியுடன் சேரும் பூமிகள் மட்டும் கொஞ்சம் தாழ்ந்து செழித்து இருக்கும்.\n\nSection::::பருவ நிலை.\nஇந்த தேசத்தில் குளிர், பனி அதிகமாக இருக்காது, மழை மாத்திரம் சித்திரை, வைகாசி மாதம் முதல் புரட்டாசி மாதம் முடிய விடாமல் பெய்துகொண்டே இருக்கும்.\n\nSection::::மலை, காடு, மிருகங்கள்.\nஇந்த தேசத்தின் வடக்கேயும், மேற்கேயும் பெரிய மலைகள் உண்டு, மலையின் அடிவாரத்திலிருந்து பரந்து விரிந்த காடுகளும், அவைகளில் யானை, கரடி, புலி முதலிய மிருகங்கள் அதிகமாக இருக்கும்.\n\nSection::::நதிகள்.\nஇந்த தேசத்தின் வடக்கு பக்கத்தில் இருக்கும் மலைகளிலிருந்தும், மேற்கில் இருக்கும் சேநாமலையிலிருந்தும் குந்தி தேசத்தின் கிழக்கு முகமாய் ஓடி, ஜீவ நதியான யமுனையுடன் இணைந்துவடுகிறது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206192", "url": "https://ta.wikipedia.org/wiki?curid=206192", "title": "குந்தலதேசம்", "text": "குந்தலதேசம்\n\nகுந்தலதேசம் தசார்ணதேசத்திற்கு வடக்கிலும், சூரசேனதேசத்திற்கு தென்மேற்கிலும், ஆபீரதேசத்திற்கு வடகிழக்கிலும் பரவி இருந்த தேசம்.\n\nSection::::இருப்பிடம்.\nஇந்த குந்தலதேசமானது குரு, சூரசேநம் முதலிய தேசங்களைக் காட்டிலும் கிழக்கு மேற்கில் நீண்டு நீலமுள்ளதாய் இருக்கும். இந்த தேசத்தின் தெற்கு முகமாய் ஓடும் யமுனா நதியின் வெள்ளப் பெருக்கால் பூமிகள் மட்டும் கொஞ்சம் தாழ்ந்து செழித்து இருக்கும்.\n\nSection::::பருவ நிலை.\nஇந்த தேசத்தில் குளிர், பனி அதிகமாக இருக்காது, மழை மாத்திரம் சித்திரை, வைகாசி மாதம் முதல் புரட்டாசி மாதம் முடிய விடாமல் பெய்துகொண்டே இருக்கும்.\n\nSection::::மலை, காடு, மிருகங்கள்.\nஇந்த தேசத்தின் நடுவில் ஓடும் யமுனையின் கிழக்குப் பக்கத்தில் கௌரீகிரி என்ற பெரிய மலை உண்டு, மலையின் அடிவாரத்திலிருந்து பரந்து விரிந்த காடுகளும், அவைகளில் யானை, கரடி, புலி முதலிய மிருகங்கள் அதிகமாக இருக்கும். யமுனையின் கிழக்கில் இந்த கௌரீகிரியைச்- சுற்றிலும் உள்ள தேசம் உலூதம் என்பதாகும். இந்த உலூதம் குந்தலதேசத்தின் உபதேசமாகும்.\n\nSection::::நதிகள்.\nஇந்த தேசத்தின் கிழக்கு பக்கத்தில் இருக்கும் கௌரீகிரி மலைகளிலிருந்தும், பார்கவீ எனகற நதி உண்டாகி குந்தலதேசத்தின் மேற்கு முகமாய் ஓடி, தெற்கு முகமாய் திரும்பி ஜீவ நதியான யமுனையுடன் இணைந்துவிடுகிறது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206193", "url": "https://ta.wikipedia.org/wiki?curid=206193", "title": "விராடதேசம்", "text": "விராடதேசம்\n\nவிராடதேசம் சூரசேநதேசத்திற்கு தென்மேற்கிலும், மத்சயதேசத்திற்கு தெற்கிலும், சால்வதேசத்திற்குக் கிழக்கிலும் பரவி இருந்த தேசம்.\n\nSection::::இருப்பிடம்.\nஇந்த விராடதேசமானது முழுமையும் செம்மண்ணும், களிமண்ணும் கலந்த பூமியாக இருக்கும். இந்த தேசத்தின் இந்த பூமி அமைப்பால் கருங்கோரைப் புல்லும், மஞ்சாடி, கோரை, அருகம் மற்றும் மரங்களும் செழித்து இருக்கும்.\n\nSection::::பருவ நிலை.\nஇந்த தேசத்தில் குளிர், பனி அதிகமாக இருக்காது, மழை மாத்திரம் சித்திரை, வைகாசி மாதம் முதல் புரட்டாசி மாதம் முடிய விடாமல் மாதம் மும்மாரி மழை பெய்துகொண்டே இருக்கும்.\n\nSection::::மலை, காடு, மிருகங்கள்.\nஇந்த தேசத்தின் வடக்குப் பக்கத்தில் பிரம்மகிரி என்ற பெரிய மலை உண்டு, மலையின் அடிவாரத்திலிருந்து சிறிய காடுகளும், அவைகளில் சில சிறு மிருகங்கள் அதிகமாக இருக்கும். இந்த தேசத்தின் கிழக்கில் சிறு, சிறு மலைகள் உள்ளது. இந்த மலைகள் சதத்ருநதியின் கரையில் இருக்கின்றது.\n\nSection::::நதிகள்.\nஇந்த தேசத்தின் பூமியானது வடக்கில் உயர்ந்தும், தெற்கில் தாழ்ந்தும் இருக்கும் இமய மலைகளிலிருந்து இரு நதிகள் உண்டாகி விராடதேசத்தின் மேற்கு முகமாய் ஓடி, சதத்ருநதியுடன் இணைந்துவிடுகிறது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206194", "url": "https://ta.wikipedia.org/wiki?curid=206194", "title": "மத்சுயதேசம்", "text": "மத்சுயதேசம்\n\nமத்சுயதேசம் குருதேசத்திற்கு நேர்மேற்கிலும், பாஹ்லிகதேசத்திற்கு தென்மேற்கிலும், சால்வதேசத்திற்குக் வடகிழக்கில் விபாசா நதியின் கிழக்கு பாகத்திலே பரவி இருந்த தேசம்.\n\nSection::::இருப்பிடம்.\nஇந்த மத்சுயதேசமானது, முழுமையும் செம்மண்ணும்,மிருதுவான பூமியாக இருக்கும். இந்த தேசத்தின் இந்த பூமி அமைப்பால் கடலை, கோதுமை, மற்றும் மரங்களும் செழித்து இருக்கும்.\n\nSection::::பருவ நிலை.\nஇந்த தேசத்தில் குளிர், பனி அதிகமாக இருக்காது, மழை மாத்திரம் சித்திரை, வைகாசி மாதம் முதல் புரட்டாசி மாதம் முடிய விடாமல் மாதம் மும்மாரி மழை பெய்துகொண்டே இருக்கும். பாஞ்சாலம், கோசலம், நிசதம் முதலான தேசங்களில் சித்திரை மாத ஆரம்பத்தில் தென்கிழக்கில் காற்று வீச மழை பெய்யும், கார்த்திகை மாதம் முதல் நல்ல வெயில் தோன்றும்.\n\nSection::::மலை, காடு, மிருகங்கள்.\nஇந்த தேசத்தின் வடக்குப் பக்கத்தில் துரந்தரம் என்ற பெரிய மலை உண்டு, மலையின் அடிவாரத்திலிருந்து சிறிய காடுகளும், அவைகளில் சில சிறு மிருகங்கள் அதிகமாக இருக்கும். இந்த தேசத்தின் கிழக்கில் சிறு, சிறு மலைகள் உள்ளது.\n\nSection::::நதிகள்.\nஇந்த மலைகள் சதத்ருநதியும், அமிர்தசரசுக்கு அருகில் உண்டாகி விபாசா நதியும் இணைந்து சால்வதேசத்தின் வடமேற்கு திசையில் ஓடி, சிந்து நதியுடன் இணைந்து வடுகிறது. .\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206195", "url": "https://ta.wikipedia.org/wiki?curid=206195", "title": "திரிகர்த்ததேசம்", "text": "திரிகர்த்ததேசம்\n\nதிரிகர்த்ததேசம் கேகயதேசத்திற்கு தென்மேற்கிலும், மாத்ரதேசத்திற்கு தெற்கிலும்,சதத்நதியின் அருகிலும் பரவி இருந்த தேசம்.\n\nSection::::இருப்பிடம்.\nஇந்த திரிகர்த்ததேசத்தின், மேற்குபாகம் முழுமையும் சதத்ருநதியின் வெள்ளப் பெருக்கினால் மிகுந்த செழுமையாக இருக்கும். இந்த தேசத்தின் மூன்று பாக பூமி கரடுமுரடாகவும், மேடு பள்ளங்களையும், சுண்ணாம்புக் கற்பாறைகளால் சூழப்பட்டதாயும் இருக்கும்.\n\nSection::::பருவ நிலை.\nஇந்த தேசத்தில் குளிர், பனி அதிகமாக இருக்காது, மழை மாத்திரம் சித்திரை, வைகாசி மாதம் முதல் புரட்டாசி மாதம் முடிய விடாமல் மாதம் மும்மாரி மழை பெய்துகொண்டே இருக்கும். கேகயம், பாஹ்லிகம், மாத்ரம், காந்தாரம் முதலான தேசங்களில் நல்ல வெயில் தோன்றும் ஆனால் வெய்யிலை ஒருவரும் காணமுடியாது.\n\nSection::::மலை, காடு, மிருகங்கள்.\nஇந்த தேசத்தின் வடக்கிலும், கிழக்கிலும் ஓடும் முக்கிய நதிகளின் கரைகளில் சிறு, சிறு மலைகளும், ஒரு பெரிய குன்றுகளுக்கும் ஹரிகிரி என்றும் விஷ்ணுகிரி ஆகியவற்றைச்சுற்றி சிறிய காடுகளும், அவைகளில் சில சிறு மிருகங்கள் அதிகமாக இருக்கும். இந்த தேசத்தின் கிழக்கில் சிறு, சிறு மலைகள் உள்ளது.\n\nSection::::நதிகள்.\nஇந்த தேசத்தின் வடமேற்கு பாகத்தில் ஐராவதி நதியும், கிழக்குப் பாகத்தில் சதத்ருநதியும் இணைந்து திரிகர்த்ததேசத்தின் வடமேற்கு திசையில் ஓடி, சிந்து நதியுடன் இணைந்து வடுகிறது. .\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206196", "url": "https://ta.wikipedia.org/wiki?curid=206196", "title": "கேகயதேசம்", "text": "கேகயதேசம்\n\nகேகயதேசம் குருதேசத்திற்கு தென்மேற்கிலும், திரிகர்த்ததேசத்திற்கு வடக்கிலும்,மத்ரதேசத்திற்கு தெற்கிலும் ஐராவதீ நதியின் கரையோரத்தில் பரவி இருந்த தேசம்.\n\nSection::::இருப்பிடம்.\nஇந்த தேசத்தின், தெற்குபாகத்திற்கு சவராஸ்டிரதேசம் என்று பெயர், இதுபோலவே வடக்கு பாகத்திற்கு வடக்கு சவராஸ்டிரம் என்றும் உத்தர கேகயம் என்றும், பெயர் வழங்கப்பட்டு வருகிறது. இது சிறிய தேசமாக இருந்த போதிலும் இந்த தேசத்தின் நடு பாக பூமி கேகயதேசமாக இருக்கும்.\n\nSection::::பருவ நிலை.\nதிரிகர்த்ததேசத்திற்கு ஏற்பட்ட பருவ நிலையும், பூமி வளப்பமும், பெரும்பாலும் இந்த தேசத்திற்கு உண்டு. குளிர், மழை விடாமல் மாதம் மும்மாரி மழை பெய்துகொண்டே இருக்கும். கேகயம், பாஹ்லிகம், மாத்ரம், காந்தாரம் முதலான தேசங்களில் நல்ல வெயில் தோன்றும் ஆனால் வெய்யிலை ஒருவரும் காணமுடியாது.\n\nSection::::மலை, காடு, மிருகங்கள்.\nஇந்த தேசத்தின் வடக்கில் உள்ள ஒரு பெரிய குன்றுகளுக்கும் அருணகிரி என்று பெரிய மலையும், சதத்ரு நதியின் கரையோரமாய் வடக்கில் கொஞ்சம் நீண்டு இருக்கிறது. இதன் நடுவில் கொஞ்சம் இடைவெளியுண்டு, இதில் சிறிய காடுகளும், அவைகளில் கருங்குரங்கு, பெரிய மலைப்பாம்பு, கரடி ஆகிய மிருகங்கள் அதிகமாக இருக்கும். இந்த தேசத்தின் பூமிவளம் மிகவும் நன்மையானபடியால் கொடிய மிருகங்கள் அதிகம் இம்மலைகளில் இல்லை.\n\nSection::::நதிகள்.\nஇந்த தேசத்தின் தெற்குமுனையில் அருணகிரி மலை தொடர்ச்சியின் முடிவில் விபாசா நதியும், கிழக்குப் பாகத்தில் சதத்ருநதியும் இணைந்து மகாநதியுடன் சேருகிறது. இந்த தேசத்திற்கும், திரிகர்த்ததேசத்திற்கும், கேகய தேசத்திற்கும் எல்லையாக சென்று வநாயு தேசத்தின் சமீபத்தில் சிந்து நதியுடன் இணைகிறது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206197", "url": "https://ta.wikipedia.org/wiki?curid=206197", "title": "வர்ம மாத்திரை", "text": "வர்ம மாத்திரை\n\nசொல்லப்படுகின்றன.இவ்விடம் மாத்திரை எனக் குறிப்பிடப்படுவது காலிளவைக் குறிப்பிடப்படுகிறதா ? அடியின் விசை பற்றிய \n\nஅளவீடா என்பதை இவ்விடம் காண்போம். பன்மொழிப்புலவர்,1966 இல் இந்திஎதிர்ப்புபோராட்டத்தில் தலைமை ஏற்ற ஒரே மடாதிபதி, \n\nதஞ்சாவூர் மீனாட்சி சுந்தரேசுவரர் மடத்தின்மடாதிபதி, தஞ்சாவூர் சரசுவதி மகால் நூலகத்தின் முன்னால் பதிப்பாளர் திரு .சொக்க \n\nலிங்க சுவாமிகளைக் கண்டு மாத்திரை பற்றி விளக்கத்தை அறியச் சென்ற போது அவர் கூறியதாகஎனது பஞ்சபட்சி முதல் மாணவர் \n\nமருத்துவர் திரு.அருள் ஆனந்தக் குமார் கூறிய பாடலைக் காண்போம்.\n\nபாடல் மட்டும் கிடைத்தது.அதன் பொருளை நுண்மான் நுழைபுலன் நோக்க பாடலின் பொருள் விரிந்து கொண்டே சென்றன.\n\nஉண்ணல் காலே ; \n\nபோடுவதற்கு முன் இரு விரலும் ஒன்றோடு ஒன்று தொட்டுக் கொள்ளும் திலை. இந்த நிலையில் இரு விரல்களிலும் காற்றுப் பூத \n\nஇயல்பான பரிசம் என்ற தொடு உணர்வு நிலை."}
{"id": "206203", "url": "https://ta.wikipedia.org/wiki?curid=206203", "title": "சாத்புரா தேசியப் பூங்கா", "text": "சாத்புரா தேசியப் பூங்கா\n\nசாத்புரா தேசியப் பூங்கா (ஆங்கிலம்: Satpura National Park) இந்தியாவின் மத்தியப் பிரதேசம் மாநிலத்தில் \"ஹோஸன்காபாத்\" மாவட்டத்தில் அமைந்துள்ளது. \"சாத்புரா மலைத் தொடர்கள்\" என்ற பெயரிலிருந்து இதற்கு \"சாத்புரா தேசியப் பூங்கா\" என்று பெயர் சூட்டப்பட்டது. இந்த தேசியப் பூங்காவின் மொத்தப் பரப்பளவு 524 சதுர கிலோமீட்டர்கள் ஆகும். இந்தப் பூங்கா \"போரி வனவிலங்குகள் காப்பகம்\" மற்றும் \"பாஞ்ச்மார்த்தி வனவிலங்குகள் காப்பகம்\" ஆகியவற்றையும் உள்ளடக்கியது. இவை அனைத்தும் சேர்த்து மொத்தம் 1427 சதுர கிலோமீட்டர்கள் பரப்பளவு கொண்டது. இந்த தேசியப் பூங்காவானது 1981 ஆம் ஆண்டு உருவாக்கப்பட்டது. இந்தப் பூங்காவானது கடல் மட்டத்தில் இருந்து 300 முதல் 1352 மீட்டர்கள் உயரம் உடையது. இதன் அருகில் உள்ள நகரம் \"பாஞ்ச்மார்த்தி\" ஆகும். அருகில் உள்ள தொடர்வண்டி நிலையம் \"பிபாரியா\" ஆகும். இந்தப் பூங்கா பல்லுயிர்ப் பெருக்க பூங்காவாக விளங்கிகிறது. இங்கு புலிகள், சிறுத்தைகள், கடமான்கள், புள்ளி மான்கள், நாற்கொம்பு மான்கள், இந்தியச் சிறுமான்கள், கடமாக்கள், காட்டுப்பன்றிகள், கரடிகள், புல்வாய்கள், நரிகள், முள்ளம்பன்றிகள் மற்றும் இந்திய மலை அணில்கள் போன்றவை அதிக அளவில் காணப்படுகின்றன. இந்தப் பூங்காவில் மூலிகைத் தாவரங்கள், புற்கள் மற்றும் மூங்கில்கள் காணப்படுகின்றன.\n"}
{"id": "206204", "url": "https://ta.wikipedia.org/wiki?curid=206204", "title": "தரவு ஈட்டல்", "text": "தரவு ஈட்டல்\n\n\"தரவு ஈட்டல்\" என்பது ஆங்கிலத்தில் Data Acquisition என்பதை குறிக்கும். தரவு ஈட்டல் என்பது பருப்பொருள் நிலைமையில் உள்ள சூழ்நிலையில் இருந்து தேவையான மாதிரி சமிக்ஞைகளை எண்ணிம எண் மதிப்புகளாக மாற்றி கணினியில் பயன்படுத்தும் அளவிற்கு கொண்டு வருவதாகும். பொதுவாக தரவு ஈட்டல் அமைப்புக்கள் ஒப்புமைக் குறிகையிலிருந்து எண்ணிலக்கச் சைகையாக மாற்றி செயல்படுத்தும் அமைப்பாக உள்ளது.\n\n"}
{"id": "206207", "url": "https://ta.wikipedia.org/wiki?curid=206207", "title": "பாஹ்லிகதேசம்", "text": "பாஹ்லிகதேசம்\n\nபாஹ்லிகதேசம் சரசுவதி நதிக்கும், விபாசா நதிக்கும் நடுவில் இமய மலையின் தெற்குபாக அடிப்பொடர் முதல் வெகு தூரம் தெற்கு, வடக்காய் நீண்டு மத்சயதேசத்திற்கு வடக்கு எல்லை வரை பரவி இருந்த தேசம்.\n\nSection::::இருப்பிடம்.\nஇந்த தேசமானது, காம்போச தேசத்தின் தெற்குபாகத்தில் சில பகுதிகளையும், இமயமலையின் மேல் சிந்துநதி ஓடும் பாகத்தையும், கிராத தேசத்தின் கிழக்கு எல்லை வரையிலும், பரவி இருக்கிற தேசம்.\n\nSection::::பருவ நிலை.\nபாஹ்லிகதேசத்திற்கு வடக்கு பாகத்தில் மாஹிகம், சகிகம், தால்வி என்று உபதேசங்கள் உண்டு, இவைகள் குளிர், மழை விடாமல் மாதம் மும்மாரி மழை பெய்துகொண்டே இருக்கும். கேகயம், பாஹ்லிகம், மாத்ரம், காந்தாரம் முதலான தேசங்களில் நல்ல வெயில் தோன்றும் ஆனால் வெய்யிலை ஒருவரும் காணமுடியாது.\n\nSection::::மலை, காடு, மிருகங்கள்.\nஇந்த தேசத்தின் வடக்கில் உள்ள ஒரு பெரிய குன்றும், அருணகிரி என்று பெரிய மலையும், சதத்ரு நதியின் கரையோரமாய் வடக்கில் கொஞ்சம் நீண்டு இருக்கிறது. இதன் நடுவில் கொஞ்சம் இடைவெளியுண்டு, இதில் சிறிய காடுகளும், அவைகளில் கருங்குரங்கு, பெரிய மலைப்பாம்பு, கரடி ஆகிய மிருகங்கள் அதிகமாக இருக்கும். இந்த தேசத்தின் பூமிவளம் மிகவும் நன்மையானபடியால் கொடிய மிருகங்கள் அதிகம் இம்மலைகளில் இல்லை.\n\nSection::::நதிகள்.\nஇந்த தேசத்தின் தெற்குமுனையில் செழிப்பான பகுதியில் விபாசா நதியும், வடகிழக்குப் பாகத்தில் மாசி, பங்குனி, சித்திரை மாதங்களில் பனி உருகி புதிய நதிகளும், மகாநதியுடன் சேருகிறது. இந்த தேசத்திற்கும், திரிகர்த்ததேசத்திற்கும், கேகய தேசத்திற்கும் எல்லையாக சென்று வநாயு தேசத்தின் சமீபத்தில் சிந்து நதியுடன் இணைகிறது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206208", "url": "https://ta.wikipedia.org/wiki?curid=206208", "title": "கோசலதேசம்", "text": "கோசலதேசம்\n\nகோசலதேசம் பாஞ்சாலதேசத்திற்கு தென்கிழக்கிலும், கங்கோத்பத்திதலம், வேதப்பிரயாகை, கொதார சேத்திரம், நேபாளம் இவைகளுக்கு தெற்கிலும், ஆரட்ட, விதேக தேசங்களுக்கு மேற்கிலும், நிசத்தேசத்திற்கு வடக்கிலும், நைமிசாரண்யத்திற்கு வெகுதூரம் கிழக்கிலும் பரவி இருந்த தேசம்.\n\nSection::::இருப்பிடம்.\nஇந்த தேசமானது, கங்கை, யமுனை, ஆகிய நதிகளுக்கு மேற்குபாகத்தில் காசுமீரம், காந்தாரம், பர்ப்பரம், வநயு, சிந்து, சௌவீரம், மாளவம், அவந்தி, குந்தி, சூரசேநம், மத்சயம் தேசத்தின் எல்லை வரையிலும், பரவி இருக்கிற தேசம். இது வடகோசலம் என்றும், தென்கோசலம் என்றும் உள்ளது. தென் கோசலத்திற்கு நைகபருசடம் என்றும் பெயர் உண்டு.\n\nSection::::பருவ நிலை.\nஇமயமலூயின் நடுபாகத்தில் உருவாகும் சரயூநதி, தமசாநதி, கங்காநதி என்னும் இம்மூன்றின் நீர் ஏறிப்போவதற்கு தகுந்த பூமி, குளிர், மழை விடாமல் மாதம் மும்மாரி மழை பெய்துகொண்டே இருக்கும்.\n\nSection::::மலை, காடு, மிருகங்கள்.\nஇந்த தேசத்தின் தெற்கில் உள்ள ஒரு பெரிய குன்றுக்கு சித்திரகூடமென்றும், கோசல தேசத்தின் நான்குபுறமும், கபிலகிரி,நாரதகிரி, நாதபர்வதம் ஆகிய மலைகளும், சிறிய காடுகளும், அவைகளில் கருங்குரங்கு, பெரிய மலைப்பாம்பு, கரடி, பன்றி, புலி, யானை ஆகிய மிருகங்கள் அதிகமாக இருக்கும். இந்த தேசத்தின் பூமிவளம் மிகவும் நன்மையானபடியால் கொடிய மிருகங்கள் அதிகம் இம்மலைகளில் இல்லை.\n\nSection::::நதிகள்.\nஇந்த தேசத்தின் வடக்கு எல்லையில் சரயூ நதியும், செழிப்பான பகுதியில் கங்கைநதியுடன் சேருகிறது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாம்பரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206209", "url": "https://ta.wikipedia.org/wiki?curid=206209", "title": "பாஞ்சாலதேசம்", "text": "பாஞ்சாலதேசம்\n\nபாஞ்சாலதேசம் கோசலதேசத்திற்கு வடமேற்கிலும், குருதேசம், பாஹ்லிகதேசத்திற்கு நேர்கிழக்கிலும், இமயமலையின் தரணசு தலத்திற்கு வடக்கிலிருந்து தெற்கில் தாழ்த பூமியில் விசாலமாகப் பரவி இருந்த தேசம்.\n\nSection::::இருப்பிடம்.\nஇந்த தேசமானது, சூரசேனதேசம் போன்றே மண் அமைப்புடையது. இமயமலையை அடுத்து இருப்பதால் குளிர், மழை, பனி எப்பொழுதும் விடாமல் பெய்து கொண்டே இருக்கும்.இது கற்பாறையும், மண்ணும் கலந்த பூமியாக இருக்கும்.\n\nSection::::பருவ நிலை.\nஇமயமலயின் நடுபாகத்தில் உருவாகும் சரயூநதி, தமசாநதி, கங்காநதி என்னும் இம்மூன்றின் நீர் ஏறிப்போவதற்கு தகுந்த பூமி, குளிர், மழை விடாமல் மாதம் மும்மாரி மழை பெய்துகொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் வடக்கில் உள்ள இமயமலையின் சிறு மலைத்தொடர்களே தெற்கு நோக்கி ஓங்கி நின்று பெரிய மலைகளாக நான்குபுறமும், சிறுமலைகளும், சிறிய காடுகளும், அவைகளில் கருங்குரங்கு, பெரிய மலைப்பாம்பு, கரடி, பன்றி, புலி, யானை ஆகிய கொடிய விலங்குகள் அதிகமாக இருக்கும். இந்த தேசத்தின் பூமிவளம் மிகவும் நன்மையானபடியால் வளம் நிறைந்த தோட்டங்கள் சூழ்ந்த பகுதியாக இருக்கும்.\n\nSection::::நதிகள்.\nஇந்த தேசத்தின் மேற்குபாகத்தில் செழிப்பான பகுதியில் கங்கைநதியும், இதற்கு கிழக்கில் தமசா நதியும், காஞ்சனாசம் என்னும் மலையிலிருந்து காஞ்சனாசி என்ற நதியும் ஓடுகிறது. ஹரித்துவார் என்னும் நகருக்கு நேர்தெற்கில் கபிலா என்ற நதி ஓடி காஞ்சனாசி நதியுடன் சேர்ந்து கங்கையுடன் இணைகிறது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாமிரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\nSection::::நகரம்.\nஇந்த பாஞ்சாலதேசத்தின் வட எல்லையில்தான் மாயா என்னும் ஒரு பெரிய நகரமுள்ளது. இது புராணகாலத்தில் ஹரித்துவார் என்றும் அழைக்கப்படுகிறது. இங்கு பத்ரிகாசிரமம் என்னும் பத்ரி நாராயணனுடைய கோவிலும் உள்ளது.\n\n\n"}
{"id": "206210", "url": "https://ta.wikipedia.org/wiki?curid=206210", "title": "ஐக்கிய நாடுகள் சபையின் கடல் சட்ட சாசனம்", "text": "ஐக்கிய நாடுகள் சபையின் கடல் சட்ட சாசனம்\n\nஐக்கிய நாடுகள் சபையின் கடல் சட்ட சாசனம் (\"United Nations Convention on the Law of the Sea\" (UNCLOS)), கடல் சட்டம் 1973 மற்றும் 1982 ஆண்டுகள் இடையே நடந்த ஐக்கிய நாடுகள் சபையின் மாநாடு மூலம் ஏற்பட்ட சர்வதேச உடன்படிக்கையின் விளைவாக ஏற்படுத்தப்பட்ட சாசனம் ஆகும். இந்த கடல் சட்ட சாசனம் கடல்சார் வணிகம், சுற்றுச் சூழல் மற்றும் கடல்சார் இயற்கை வளங்கள் மேலாண்மை போன்ற விடயங்கள், உலகின் கடல்களில் நாடுகள் பெற்றுள்ள உரிமைகள் குறித்தும் பயன்பாடுகள் குறித்தும் வரையறுக்கிறது. 1982ல் முடிந்த மாநாடு 1958ல் கையெழுத்தான நான்கு ஒப்பந்தங்களில் மாற்றம் கொண்டு வந்தது. இந்த உடன்படிக்கையில் 60வது நாடாக கயானா கையெழுத்திட்டது. இதன் பிறகு 1994 இல் இது பயன்பாட்டுக்கு வந்தது.\n"}
{"id": "206211", "url": "https://ta.wikipedia.org/wiki?curid=206211", "title": "மாங்குடி சிதம்பர பாகவதர்", "text": "மாங்குடி சிதம்பர பாகவதர்\n\nமாங்குடி சிதம்பர பாகவதர் என்பவர் கதாலாட்சோபத் துறையில் புகழ்பெற்றவர். இவருடைய கதாலாட்சோபனையானது அன்றைய அரசியல் சூழல், அர்த்தபாவம், நவரசம் போன்றவற்றைக் கொண்டிருந்தது. இவருடையப் பெயர், அன்றில் பதிப்பகம் வெளியிட்ட கருணாமிர்த சாகரம் எனும் நூலில் இடம்பெற்றுள்ளது.\n\nSection::::வரலாறு.\nSection::::பிறப்பு.\n1880 ஆம் ஆண்டு டிசம்பர் மாதம் 14 ஆம் நாள் இசைக்குப் பெயர்பெற்ற திருவையாறில் இவர் பிறந்தார். இவரின் பூர்விகம் அகரமாங்குடி. எனும் சிற்றூர். இந்த ஊர், தஞ்சை- கும்பகோணம் சாலையில் உள்ள அய்யம்பேட்டை ஊருக்குத் தெற்கே 5 கிலோ மீட்டர் தூரத்தில் உள்ளது. அய்யம்பேட்டையிலிருந்து மெலட்டூர் செல்லும் வழியில் நடுவில் உள்ளது. தஞ்சை மன்னர் துலாஜாஜி அவையில் சாம்ராட் என்கிற என்ற பட்டத்துடன், கணவித்யா துறையில் மிகச்சிறந்த அறிஞராக விளங்கிய கணம் திருமலை ஐயர் வம்சத்தைச் சேர்ந்தவர்.\n\nSection::::கல்வி.\nதிருவையாறு சீனிவாசராவ் பள்ளியில் படித்தபின், புனித பீட்டர் கல்லூரியில் படித்தவர்.\n\nSection::::கலைமீதான ஈடுபாடு.\nதஞ்சை கிருஷ்ணபாகவதரின் கதாகலாட்சேபங்கள், கோவிந்தசாமிபிள்ளை நாடகங்கள், மகா வைத்தியநாதய்யர், பட்டணம் சுப்பிரமணிய ஐயர் இசைக்கச்சேரிகள் ஆகியவை அவருடைய கலாரசனை வளரக் காரணமாக இருந்தன.\n\nSection::::பாகவதர்-பெயர்க்காரணம்.\nசிதம்பர பாகவதர் காவிரிக்கரையில் தமது நண்பர்களுக்கு இசை நயத்தோடு பாடிக்காட்டினவர். தன் சகோதரர்களுக்குப் பின்பாட்டு, மிருதங்கப் பயிற்சி அளித்தார். அவர்கள் உதவியுடன் வீட்டில் கதாகலாட்சேபம் செய்தபின், பள்ளி நிர்வாகி வீட்டில் காலட்சேபம் செய்து பாராட்டு அடைந்தவர். அன்றுமுதல் பாகவதர் என்றே அழைக்கப்பட்டவர்.\n\nSection::::கதாகலாட்சேபத்திற்கு வந்த சூழல்.\n1900 ஆம் ஆண்டு சிதம்பர பாகவதர் வழக்கறிஞர் ஆகும்பொருட்டு அதற்கான தேர்விற்காகத் தம்மைத் தயார் செய்துகொண்டிருந்தார். அந்நேரம், புலவர் பிரதாபராமசாமி பாகவதரும், அகரமாங்குடி சப்தரிஷீஸ்வர சாஸ்திரிகளும் சிதம்பர பாகவதரின் வாழ்க்கைப்போக்கைக் கதாகலாட்சேபத்தின் பக்கம் மாற்றிவிட்டனர். சிதம்பர பாகவதர் அவர்கள் இருவரிடமும் இசையையும் சமஸ்கிருதத்தையும் கற்றுக்கொண்டார். அவர் தில்லைஸ்தானம் பஞ்சுபாகவதரிடம் தியாகராஜர் கீர்த்தனைகளையும், சதாவதானி திருவையாறு பண்டிதர் லெக்ஷ்மணசார்யாவிடம் பகவத் கீதையின் சாராம்சத்தையும் கேட்டுத்தெரிந்துகொண்டார்.\n\nSection::::பாகவதரின் கலாட்சேபத் தன்மை.\nசிதம்பர பாகவதர் கலாட்சேபம் செய்யும்போது குறித்த நேரத்திற்கு மேடை ஏறிவிடுவார். அவர் மேடையேறிய ஒரு சில வினாடிகளிலேயே, எப்பேர்ப்பட்ட கூட்டமாக இருந்தாலும் ஒரு சிறுசத்தம்கூடக் கேட்காது. ஆறு மணி நேரத்திறகும் குறையாமல் அவர் கதாகலாட்சேபம் செய்தவர்.\n\nSection::::கலாட்சேபங்கள்.\nசென்னை சபாக்களில் ராமாயணக்கதையை ஐம்பதுக்கும் மேற்பட்டமுறை நிகழ்த்தியுள்ளார். மஹாபாரதம், பாகவதம், நாயன்மார் கதைகள் இவற்றில் அடக்கம். சிதம்பர பாகவதர் மும்பை, காசி ஆகிய நகரங்களிலும் கதாகாலட்சேபம் செய்துள்ளார். அவர் ஒரு சிறந்த சிவபக்தர். தான் செல்லுமிடத்திலுள்ள சிவத் தலங்கள் மீது தேவாரம் பாடுவதுடன், அக்கோயில்கள்மீது பதிகங்கள் பாடும் ஆற்றல் பெற்றிருந்தவர்.\n\n1932 இல் சென்னை கோகலே அரங்கில் ராமாயணக்கதையை நிகழ்த்தியபோது, தியாகராஜசுவாமிகள் அருளியவற்றில் சுமார் 300 கீர்த்தனைகள் பாடி, அவர் மீதான பக்தியை வெளிப்படுத்தியவர். தியாகராஜ சுவாமிகள் ஆராதனைக்கமிட்டிக்குச் செயலாளராகவும் இருந்தவர். சிதம்பர பாகவதர் ஆண்டுதோறும் ஆருத்ரா உத்ஸவம் நடத்தி வந்தவர்.\n\nSection::::மறைவு.\nஅவர் 1938 ஆம் ஆண்டு காலமானார்.\n\nSection::::பட்டங்கள்.\n1926 ஆம் ஆண்டு செப்டம்பர் மாதம் சென்னை பகவத்கதாபிரசங்க சபை சார்பாக, சர்.சி.பி.ராமசாமி ஐயர், இவரைப் பாராட்டி மகாகத கண்டீவர என்ற பட்டமளித்தார்.\n\n1927 ஆம்ஆண்டு செப்டம்பர் மாதம் ராமநாதபுரம் மன்னர் சிதம்பர பாகவதரைப் பாராட்டி அபிநவ பதாசார்யா என்ற பட்டம் தந்தார்.\n\n1937ஆம் ஆண்டு சென்னை மியுசிக் அகாடமி, சங்கீத கலாநிதி என்ற பட்டம் அளித்துக் கௌரவித்தது. இவ்விழாவை ராஜாஜி துவக்கி வைத்தார்.\n\nSection::::எழுதிய நூல்.\n1927 ஆம் ஆண்டு சிதம்பர பாகவதர் காலட்சேபம் என்ற வியாஸம் என்ற நூலை எழுதி, அகில இந்திய இசை மாநாட்டிற்கு அனுப்பி வைத்தார்.\n\nSection::::ஆதாரநூல்.\nஅகரமாங்குடி ஆன்றோர்கள் வரலாறும் அகரமாங்குடி திருக்கோயில்கள் ஸ்தல புராணங்களும் – அகரமாங்குடி ஆங்கிர வ. சேதுராமன் – திருவாளர் சேது ஸ்ரீராம், ஆனந்தபவனம், 11 காமராசர் சாலை, ஸ்ரீவெங்கடேஷ் நகர், விருகம்பாக்கம், சென்னை.\n"}
{"id": "206213", "url": "https://ta.wikipedia.org/wiki?curid=206213", "title": "இயேசுவின் அன்புச் சீடர்", "text": "இயேசுவின் அன்புச் சீடர்\n\nஇயேசுவின் அன்புச் சீடர் () அல்லது யோவான் 20:2இன் படி இயேசு தனி அன்பு கொண்டிருந்த சீடர் () என்னும் அடைமொழியானது யோவான் நற்செய்தியில் ஐந்து முறை பயன்படுத்தப்படுள்ளது. ஆயினும் மற்ற நற்செய்தி நூல்களிலோ அல்லது இயேசு கிறித்துவின் வாழ்வையும் பணிகளையும் விவரிக்கும் பிற புதிய ஏற்பாட்டு நூல்களிலோ குறிக்கப்படவில்லை. யோவான் நற்செய்தியின் 21:24இன் படி அன்னூல் இயேசுவின் அன்புச் சீடரால் எழுதப்பட்டது ஆகும்.\n\n1ம் நூற்றாண்டின் முடிவிலிருந்து இந்த அன்புச்சீடர் நற்செய்தியாளரான யோவான் என மரபு கூறுகின்றது. அறிவொளிக் காலம் முதல் யோவான் நற்செய்தி, மற்றும் யோவானின் முதல், இரண்டாம், மற்றும் மூன்றாம் திருமுகங்கள் மற்றும் திருவெளிப்பாடு ஆகிய நூலின் ஆசிரியர் யார் என்பது குறித்து ஆறிஞர்களிடையே ஒத்த கருத்தில்லை.\n\nSection::::மூல விவிலிய சொற்றொடர்கள்.\nஇயேசுவின் அன்புச் சீடர் குறித்த விவிலிய சொற்றொடர்கள்:\n\n\n\n\n\nபிற நற்செய்திகள் எதிலும் இவரைப்பற்றியக்குறிப்பில்லை.\n"}
{"id": "206217", "url": "https://ta.wikipedia.org/wiki?curid=206217", "title": "மனித ஆற்றலால் கழிநிலை வெளியேற்றுதல்", "text": "மனித ஆற்றலால் கழிநிலை வெளியேற்றுதல்\n\nஇந்தியாவில் நிலவும் சாதியமைப்பின் படி, சாதியமைப்பின் கீழ்த்தட்டில் உள்ளவர்கள் மேல்தட்டில் உள்ளவர்களின் மலத்தை அள்ள வேண்டும் என்கிற இழிதொழிலே மனித மலத்தை மனிதன் அள்ளுதலாகும் ( Manual scavenging). மனித ஆற்றலால் விளக்குமாறு மற்றும் தகரம் தகடுகளை பயன்படுத்தி மனித கழிவுகள் அகற்றுதல் பணியில் ஈடுபடுத்தப்படுகிறார்கள். மேலும் இது சுகாதாரம் சார்ந்த பிரச்சினை ஆகும்.\n\nSection::::அரசியல்.\n1901 இல், மகாத்மா காந்தி 'மனித மலத்தை மனிதன் அள்ளுதல் ஒரு தேசிய அவமானம் என்று கூறியுள்ளார். மேலும் அவர் வங்காளத்தில் காங்கிரஸ் கூட்டத்தில் 'பாங்கிஸ்' எண்ணப்படுபவர்களின் சமூக நிலைமைகள் குறித்து பிரச்சினையை எழுப்பினார்.\n\nSection::::புள்ளிவிவரம்.\nஇந்தியாவில் 2011 மக்கள் தொகைக் கணக்கெடுப்பின்படி 7.50 லட்சம் பேர் இன்னமும் மலம் அள்ளும் பணியில் ஈடுபடுத்தப்பட்டிருப்பதாகக் கூறப்படுகிறது. ஆனால், இந்த இழிதொழிலுக்கு எதிராகப் போராடி வரும் அமைப்புகள் கணக்குப்படி 10.3 லட்சம் பேர் ஈடுபட்டுள்ளனர். இந்தியாவின் மிகப் பெரிய பொதுத்துறை நிறுவனமான ரயில்வேத் துறையில் பல்லாயிரம் துப்புரவுப் பணியாளர்கள் தண்டவாளங்களுக்கிடையிலான இருப்புப் பாதையில் மலம் அள்ளிக் கொண்டிருக்கிறார்கள். இதில் 98% சதவீதம் பெண்களே ஈடுபட்டுள்ளார்கள் .\n\nSection::::சட்டங்கள்.\n1993 இல் உலர் கழிப்பிட கட்டுமானம் மற்றும் பராமரிப்பு தடைச் சட்டம் நிறைவேற்றப்பட்டது. ஆனால் இதனை அமல்படுத்த உறுதியாக நடவடிக்கை எதுவும் மத்திய, மாநில அரசுகளால் மேற்கொள்ளப்படவில்லை. ஒருவர் கூட இந்தச் சட்டத்தில் தண்டிக்கப்படவில்லை என்பது இச்சட்டம் அமலானதன் முறையை வெளிப்படுத்துகிறது. நாட்டின் தலைநகரான தில்லியிலேயே 10,000 உலர் கழிப்பிடங்கள் இருப்பதாக புள்ளி விபரங்கள் தெரிவிக்கின்றன.\n\nSection::::நிதி ஒதுக்கீடு.\nஇந்த இழி தொழிலை ஒழித்து இதில் ஈடுபட்டுள்ளவர்களுக்கு வேறு வேலைவாய்ப்பு மற்றும் மறுவாழ்வு அளிப்பதற்கு மத்திய பட்ஜெட்டில் 2011-12 ஆம் ஆண்டில் ரூ.100 கோடி ஒதுக்கப்பட்டிருந்தது. ஆனால், பின்னர் இது ரூ.35 கோடியாக வெட்டிச் சுருக்கப்பட்டது. 2012-13ல் இதற்காக ரூ. 98 கோடி பட்ஜெட்டில் ஒதுக்கப்பட்டது. ஆனால் ரூ. 20 கோடியாக இது குறைக்கப்பட்டது. இதிலும் கணிசமான தொகை வெறும் ஆய்வுப் பணிக்காகச் செலவிடப்பட்டது.\n\n"}
{"id": "206220", "url": "https://ta.wikipedia.org/wiki?curid=206220", "title": "அதிபரவளையக் கோணம்", "text": "அதிபரவளையக் கோணம்\n\nகணிதத்தில் அதிபரவளையக் கோணம் அல்லது அதிபரவளைவுக் கோணம் என்பது (\"hyperbolic angle\") அதிபரவளயத்தைப் பிரிக்கும் ஒரு வடிவவியல் வடிவமாகும். இது சாதாரணக் கோணமானது ஒரு வட்டத்துடன் கொண்டுள்ள தொடர்பை ஒத்தது. அதிபரவளையக் கோணம் முதலில் ஒரு திட்டநிலையில் வரையறுக்கப்படுகிறது.\n\nதிட்டநிலையில் அதிபரவளையக் கோணம்:\n(0, 0) புள்ளியிலிருந்து (1, 1) புள்ளி வழிச் செல்லும் கதிர் மற்றும் (\"x\", 1/\"x\") புள்ளி வழிச் செல்லும் கதிர் (\"x\" > 1) இரண்டுக்கும் இடைப்பட்ட கோணம்.\n\nஇக்கோணத்தின் அளவு இவ்விரண்டு கதிர்களால் அடைவுபெறும் அதிபரவளைவுத் துண்டின் பரப்பளவு அதாவது, ln \"x\" ஆகும்.\n\nவட்டக் கோணங்கள் போலல்லாது, அதிபரவளைவுக் கோணங்கள் வரம்பற்றவை. 0 < \"x\" < 1 எனில் திட்டநிலையிலுள்ள அதிபரவளையக் கோணங்கள் எதிர் கோணங்களாகக் கொள்ளப்படுகின்றன. அதிபரவளையச் சார்புகள் sinh, cosh, tanh ஆகியவை அதிபரவளையக் கோணங்களை சாரா மாறிகளாகக் கொள்கின்றன.\n\nSection::::வட்டக் கோணங்களுடன் ஒப்பீடு.\n√2 ஆரமுள்ள வட்டத்தில், \"u\" ரேடியன் கோண அளவு கொண்ட வட்டக்கோணப்பகுதியின் பரப்பளவு \"u\" சதுர அலகுகள். (−1, −1) மற்றும் (1, 1), புள்ளிகளை இணைக்கும் கோடு \"x y\" = 1, அதிபரவளையத்தின் மிகச் சிறிய விட்டமாகும். மேலும் அதன் நீளம் √2 அலகுகளாகவும் இருக்கும்.\n\nபடத்தில் காட்டப்பட்டுள்ளது போல, ஒன்றுக்கும் குறைவான சாய்வு கொண்ட கதிர், வட்டக் கோணப்பகுதியின் பரப்பளவிற்குச் சமமான வட்டக் கோணம் அல்லது அதிபரவளையக் கோணத்தை உருவாக்குகிறது. கதிர் மற்றும் வட்டம் (formula_1) கொண்டு உருவாகும் செங்கோண முக்கோணத்தின் தாங்கு பக்கங்களின் √2 மடங்குகளாக முக்கோணவியல் சார்புகளும், இந்தக் கதிர் மற்றும் அதிபரவளையம் (formula_2)கொண்டு உருவாகும் செங்கோண முக்கோணத்தின் தாங்கு பக்கங்களின் √2 மடங்குகளாக அதிபரவளையச் சார்புகளும் அமைகின்றன.\n\nவடிவவியற்படி வட்டக் கோணங்களில், \"P\"\"P\" மற்றும் \"P\"\"P\" நாண்கள் இரண்டும் வட்ட மையத்தில் தாங்கும் கோணங்கள் முறையே \"L\", \"L\" எனில், இக் கோணங்களின் கூடுதலை \"L\" + \"L\" வட்ட மையத்தில் தாங்கும் நாண் \"PQ\", ஆனது \"P\"\"P\" க்கு இணையாக இருக்கும்.\n\nஇதே கருத்தினை அதிபரவளைவிற்கும் பயன்படுத்தலாம். P: (1,1), P: (\"x\",1/\"x\"), P: (\"x\",1/\"x\"), எனில் வட்டத்தில் இணை என்ற நிபந்தனைக்கு ஒத்ததாக இங்கு Q புள்ளியின் ஆய தொலைவுகள் (\"x\"\"x\",1/\"x\"\"1/x\") என்பதாக இருக்க வேண்டும் என்பதாகும். இதன்மூலம் P லிருந்து அதிபரவளைய வளைவரை மீதமையும் ஏதேனும் ஒரு புள்ளியின் அதிபரவளையக் கோணம் அப்புள்ளியின் \"x\"-ஆய தொலைவின் மடக்கைச் சார்பாக இருப்பதனைக் காணலாம்.\n"}
{"id": "206224", "url": "https://ta.wikipedia.org/wiki?curid=206224", "title": "வில்சனின் சொர்க்கப் பறவை", "text": "வில்சனின் சொர்க்கப் பறவை\n\nவில்சனின் சொர்க்கப் பறவை (\"Wilson's Bird-of-paradise\", \"Cicinnurus respublica\") என்பது சிறிய, நீளமுடைய, பரடிசயிடே குடும்ப பசரின் பறவையாகும். ஆண் பறவை சிவப்பும் கரும்பும் கொண்டு, கழுத்தில் மஞ்சள் போர்வையுடன், மெல்லிய பச்சை வாயுடன், உயர் நீல பாதங்களுடன் இரு வளைந்த செங்கருநீல வால் இறகுடன் காணப்படும். தலை மறைவற்ற நீலமாகவும், கருப்பு இரட்டை குறுக்கு ஒப்பனையுடனும் காணப்படும். பெண் பறவை பழுப்பாக கருநீல முடியுடன் காணப்படும்.\n\n"}
{"id": "206226", "url": "https://ta.wikipedia.org/wiki?curid=206226", "title": "நிசததேசம்", "text": "நிசததேசம்\n\nநிசததேசம் நைமிசாரண்யத்திற்கு வெகுதூரம் தெற்கிலும், இமயமலையின் தரணசுதலத்திற்குக் கிழக்கிலும் சேதிதேசத்திற்கு வடக்கிலும் பிரயாகைக்கு மேற்கிலும்,மிகவும் நீலமான கங்கை, யமுனை நதிகளின் நடுவில் விசாலமாகப் பரவி இருந்த தேசம்.\n\nSection::::இருப்பிடம்.\nஇந்த தேசத்தின் வடக்குப் பாகத்தில் ஆநர்த்தம் என்னும் மலைகளும், கற்களும் நிறைந்த ஓர் உபதேசமுண்டு. இமயமலையை அடுத்து இருப்பதால் குளிர், மழை, பனி எப்பொழுதும் விடாமல் பெய்து கொண்டே இருக்கும். இது கற்பாறையும், மண்ணும் கலந்த பூமியாக இருக்கும்.\n\nSection::::பருவ நிலை.\nஇமயமலையிலுள்ள கங்கா, யமுனாநதிகளுக்கு இடையே இருப்பதால் பூமி, குளிர், மழை விடாமல் மாதம் மும்மாரி மழை பெய்துகொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் இருபுறத்திலும் கங்கா,யமுனா நதி ஓடுவதாலும், சிறிய மலைகளும், சிறிய காடுகளும், அவைகளில் கருங்குரங்கு, பெரிய மலைப்பாம்பு, கரடி, பன்றி, புலி, யானை ஆகிய கொடிய மிருகங்கள் அதிகமாக இருக்கும். இந்த தேசத்தில் நாதகிரி என்னும் மலையே மிகவும் பெரியது. பூமிவளம் மிகவும் நன்மையானபடியால் வளம் நிறைந்த தோட்டங்கள் சூழ்ந்த பகுதியாகவும் சோழதேசத்திற்கு ஈடாக செழுமையாக இருக்கும். இந்த தேசத்தின் அண்டை தேசங்களான கோசலம், மகதம், பாஞ்சாலம், விதேகம் ஆகிய தேசங்களில் யானை, குதிரை, ஆடு, பசு, எருமை, மான், புறா, கிளி, முதலியன கூட்டம் கூட்டமாய் வாழ்கின்றன.\n\nSection::::நதிகள்.\nஇந்த தேசத்தின் இருபுறத்திலும் செழிப்பான பகுதியில் கங்கை|கங்கைநதியும், இதற்கு கிழக்கில் சர்மண்வதீ நதியும், காஞ்சனாசம் என்னும் மலையிலிருந்து காஞ்சனாசி என்ற நதி விழும் முகப்பும் சேர்ந்து கங்கையுடன் இணைகிறது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாமிரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\nSection::::நகரம்.\nஇந்த தேசத்தின் சர்மண்வதீ நதி யமுனையுடன் சேர்ந்தோடும் பகுதியில் ஒரு பெரிய நகரமுள்ளது. இது புராணகாலத்தில் நிசதபுரம் என்றும் அழைக்கப்படுகிறது. இந்த நகரத்தில் சிற்ப சாத்திர முறைப்படி தேவாலயங்கள், ஸ்தூபிகள், மாளிகைகள், அரண்மனைகள், என கட்டடங்கள் இன்றும் காணும்படி உள்ளது.\n\n"}
{"id": "206227", "url": "https://ta.wikipedia.org/wiki?curid=206227", "title": "நிசாததேசம்", "text": "நிசாததேசம்\n\nநிசாததேசம் அவந்திதேசத்திற்கு நேர்கிழக்கிலும், விந்திய மலையின் நடுபாகத்தின் வடசார்பிலும், பூமியில் விசாலமாகப் பரவி இருந்த தேசம்.\n\nSection::::இருப்பிடம்.\nஇந்த தேசமானது, மிகப்பெரிய தேசம் என்ற போதிலும் கோசலத்தைவிட சிறியதென்றே கூற வேண்டும். பெரிய மேடுபள்ளமும், பெரிய மலையருவிகள் இருப்பதால் குளிர், மழை, பனி எப்பொழுதும் விடாமல் பெய்து கொண்டே இருக்கும். இது பெரிய கற்பாறைகளும், மண்ணும் கலந்த பூமியாக இருக்கும்.\n\nSection::::பருவ நிலை.\nஇமயமலூயின் நடுபாகத்தில் உருவாகும் சரயூ நதி, தமசாநதி, கங்காநதி என்னும் இம்மூன்றின் நீர் ஏறிப்போவதற்கு தகுந்த பூமி, குளிர், மழை விடாமல் மாதம் மும்மாரி மழை பெய்துகொண்டே இருக்கும்.\n\nSection::::மலை, காடு, மிருகங்கள்.\nஇந்த தேசத்தின் தெற்கில் உள்ள விந்தியமலையின் சிறு மலைத்தொடர்களே தெற்கு நோக்கி ஓடும் சர்மண்வதீ நதியும், சிறிய காடுகளும், அவைகளில் பெரிய மலைப்பாம்பு, கரடி, பன்றி, புலி, யானை ஆகிய கொடிய மிருகங்கள் அதிகமாக இருக்கும். இந்த தேசத்தின் பூமிவளம் மிகவும் குறைவானபடியால் வளம் நிறைந்த தோட்டங்கள் கொஞ்சமும் கிடையாது. இந்த தேசத்தின் தெற்குபாகத்தில் உயரமான விந்தியமலைகள் அதிகம் அதில் ஒரு மலைக்கு கங்காளகிரி என்று பெயர்.\n\nSection::::நதிகள்.\nஇந்த தேசத்தில் புண்ணியநதிகள் என்று ஒன்றும் கிடையாது. விந்தியமலையின் சிறு மலைத்தொடர்களே தெற்கு நோக்கி ஓடும் சர்மண்வதீ நதியும், சிற்றாறுகளும், நீரோடைகளும், யமுனை நதிக்கும் உப நதிகளாக உள்ளது.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாமிரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206228", "url": "https://ta.wikipedia.org/wiki?curid=206228", "title": "தொன்னை", "text": "தொன்னை\n\nதொன்னை என்பது இலையினால் செய்யப்படும் உணவுக் கலன். பனை ஓலை, தென்னை ஓலை, வாழை இலை, பூவசர இலை ஆகியவற்றிலும் தொன்னை செய்யப்படும்.\nஉழவர்கள் உணவு உண்ணவும், கோயில்களில் பிரசாதம் வழங்கவும் தொன்னை பயன்படுகிறது. தாமரை இலையில் செய்த தொன்னையில் பூக்களைக் கட்டி விற்பர். தொன்னை தட்டை வடிவிலோ, கிண்ண வடிவிலோ இருக்கும்.\nஈர்க்குச்சிகளைக் கொண்டு, இலைகளைச் சேர்த்து தைப்பர்.\n\n‘தொன்னைக்கு நெய் ஆதாரமா.. நெய்க்கு தொன்னை ஆதாரமா? ’ என்று ஒரு சொல்வழக்கு உண்டு.\nSection::::இலக்கியத்தில் தொன்னை.\nபாரதிதாசன் தனது உலக ஒற்றுமை என்னும் பாடலில் “தனது நாட்டுச் சுதந்தரத்தால் பிறநாட்டைத் துன்புறுத்துவோரின் உள்ளம் \nதொன்னை உள்ளம்” என்று கூறுகிறார்.\n\nதொன்னையுள்ளம் ஒன்றுண்டு தனது நாட்டுச்\nசுதந்தரத்தால் பிறநாட்டைத் துன்புறுத்தல்!\n"}
{"id": "206229", "url": "https://ta.wikipedia.org/wiki?curid=206229", "title": "சேதி நாடு", "text": "சேதி நாடு\n\nசேதி நாடு அல்லது சேதி தேசம் (\"Chedi Kingdom\"), பரத கண்டத்து நாடுகளில் ஒன்றாகும். இது விந்திய மலையின் வடகிழக்குப் பாகத்தில் உற்பத்தியாகும், சோணாநதியின் கரைவரையில் விசாலமாகப் பரவி இருந்த தேசம்.\n\nசேதி நாட்டை பேரரசன் யயாதியின் மகன் புருவின் வழித்தோன்றல்களான பௌரவர்கள் ஆண்டனர். பௌரவர்கள் பிற்காலத்தில் யது குலத்தின் ஒரு பிரிவாக கருதப்பட்டனர். சேதி நாட்டின் தலைநகரம் சுக்திமதி நகராகும். சேதி நாடு, பதினாறு மகாஜனபத நாடுகளில் ஒன்றாகும்.\n\nSection::::அமைவிடம்.\nமத்திய இந்தியாவின் மத்தியப் பிரதேச மாநிலத்தின் புந்தேல்கண்ட் பகுதியே சேதி நாடு ஆகும். வத்ச நாட்டிற்கு தெற்கிலும், அவந்தி நாட்டிற்கு கிழக்கிலும் சேதி நாடு அமைந்துள்ளது.\n\nSection::::சேதி நாட்டு மன்னர்கள்.\nசேதி நாட்டை ஆண்டவர்களில் குறிப்பிடத்தக்கவர்களில் ஒருவர் சிசுபாலன் ஆவார். இவர் கம்சனின் மருமகனும், ஜராசந்தன் மற்றும் துரியோதனனின் கூட்டாளியும் ஆவார். மேலும் இவர் கிருட்டிணின் பிறவிப் பகையாளியும் ஆவார்.\n\nSection::::மகாபாரதத்தில்.\nமகாபாரத சபா பருவத்தில், தருமன் இராஜசூய வேள்வி செய்கையில், முதல் மரியாதை கிருஷ்ணனுக்கு அளிக்கக் கூடாது என சிசுபாலன் கூறினார். கிருஷ்ணரை தொடர்ந்து நூறு முறை வசை பாடியதால், கிருஷ்ணர் சக்கராயுதத்தை ஏவி சிசுபாலனை கொன்றார்.\n\nகுருச்சேத்திரப் போரில், சிசுபாலனின் மகன் திருஷ்டகேது, பாண்டவர் அணி சார்பாக நின்று கௌரவர் அணிக்கு எதிராக போரிட்டான்.\n\n"}
{"id": "206231", "url": "https://ta.wikipedia.org/wiki?curid=206231", "title": "தசார்ணதேசம்", "text": "தசார்ணதேசம்\n\nதசார்ணதேசம் சேதிதேசத்திற்கு நேர் வடமேற்கிலும், சர்மண்வதீ நதியின் இருபுறத்திலும், பரவி இருந்த தேசம்.\n\nSection::::இருப்பிடம்.\nஇந்த தேசம் உத்தமம், ஆரவாடம், என்ற இரண்டு உப தேசங்கள் உண்டு. சர்மண்வதீ நதிக்கு வடபுறம் முழுமைக்கும் உத்தமம் என்றும், சர்மண்வதீ நதிக்கு தென்புறம் ஆரவாடம் என்றும் பெயர். குரு, சூரசேநம், குந்தி, குந்தலம், என்ற தேசங்களைக் காட்டிலும் இது மண் கலந்த பூமியாக கொஞ்சம் நல்லதாக இருக்கும்.\n\nSection::::மலை, காடு, விலங்குகள்.\nஇந்த தேசம் தெற்கிலிருக்கும் மண் வளமானதென்றும், இந்த தேசம் மேற்கில் உயர்ந்தும், கிழக்கில் தாழ்ந்தும், இந்த தேசத்தின் பூமிவளம் மிகுந்தும் வளம் நிறைந்த தோட்டங்கள் அதிகமாயும், சிறிய காடுகளும், அவைகளில் கரடி, பன்றி, புலி, யானை, குயில், மயில், அணில் ஆகிய விலங்குகள் அதிகமாக இருக்கும்.\n\nSection::::நதிகள்.\nஇந்த தேசம் தெற்குபாகத்தில் சர்மண்வதீ நதியின் கரை ஓரமாக உயரமான விந்தியமலைகள் அதிகம். வடக்கில் குந்தல தேசத்தின் சில மலைகளிலிருந்து வந்தனா என்ற பெரிய நதி உருவாகி, தெற்கு முகமாய் ஓடி, விதிசா நகர பீடபூமியையும் செழிபிக்கச் செய்து சர்மண்வதீ நதியுடன் இணைகிறது.\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாமிரம், பித்தளை முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களை அம்மக்கள் பயன்படுத்தினர்.\n\n"}
{"id": "206232", "url": "https://ta.wikipedia.org/wiki?curid=206232", "title": "சின்ன யாக்கோபு", "text": "சின்ன யாக்கோபு\n\nசின்ன யாக்கோபு என்பவர் ஆதி கிறித்தவ சபையின் முக்கிய நபர் ஆவார். இவர் செபதேயுவின் மகன் யாக்கோபுவாகவோ அல்லது அல்பேயுவின் மகன் யாக்கோபுவாகவோ இருக்கலாம்.\n\nபுதிய ஏற்பாட்டில் யாக்கோபு என்னும் பெயர் பலருக்கு வழங்கப்பட்டுகின்றது. மாற்கு நற்செய்தியில் இவரின் தாய் மரியா எனவும், இவருக்கு யோசே என்னும் ஒரு சகோதரர் இருப்பது தெரிகின்றது. விவிலியத்தின் பிற இடங்களில் யாக்கோபுவின் தாய் மரியா என்னும் நபரைப்பற்றிக்குறிப்புகள் இருப்பினும், சின்ன யாக்கோபுவின் தாய் என குறிப்புகள் இல்லை.\n\n"}
{"id": "206234", "url": "https://ta.wikipedia.org/wiki?curid=206234", "title": "அரச சொர்க்கப் பறவை", "text": "அரச சொர்க்கப் பறவை\n\nஅரச சொர்க்கப் பறவை (\"King Bird-of-paradise\", \"Cicinnurus regius\") என்பது சிறிய, கிட்டத்தட்ட 16 செமீ நீளமுடைய, பரடிசயிடே குடும்ப பசரின் பறவையாகும். ஆண் பறவை மிகுந்த செந்நிறம், வெள்ளை நிறத்துடன், பிரகாசமான நீல நிறப் பாதங்களுடன், பச்சை முனை விசிறி போன்ற இறகுகளை தோளில் கொண்டிருக்கும். இரு நீண்ட, வாலிலுள்ள கம்பி போன்ற அமைப்பும் அதன் முனையில் மரகதப் பச்சை தட்டு இறகுகள் அலங்கரிக்கின்றன. அலங்காரமற்ற பெண் பறவை பழுப்பு நிறத்தில் காணப்படும்.\n\n"}
{"id": "206235", "url": "https://ta.wikipedia.org/wiki?curid=206235", "title": "கம்பளி அரச சொர்க்கப் பறவை", "text": "கம்பளி அரச சொர்க்கப் பறவை\n\nகம்பளி அரச சொர்க்கப் பறவை (\"King of Saxony Bird-of-paradise\"; \"Pteridophora alberti\") என்பது பரடிசயிடே குடும்ப பசரின் பறவையாகும். இது ஒன்றே \"டேரிடோபொறா\" பேரினத்தைச் சேர்ந்த பறவை. இது நியூ கினியின் மலைப்பகுதிக் காட்டு அகணிய உயிரியாகும்.\n\n\n"}
{"id": "206237", "url": "https://ta.wikipedia.org/wiki?curid=206237", "title": "டூ அண்டு எ ஹாஃப் மென்", "text": "டூ அண்டு எ ஹாஃப் மென்\n\nடூ அண்டு எ ஹாஃப் மென் (Two and a Half Men) என்பது அமெரிக்க தொலைக்காட்சி நிகழ்ச்சிகளில் ஒன்று. இது நகைச்சுவை நிகழ்ச்சியாகும். இதில் சார்லி சீன், ஜான் கிரையர், அங்குஸ் ஜோன்ஸ் உள்ளிட்டோர் நடித்துள்ளனர். ஆங்கில நிகழ்ச்சியுடன், ஸ்பானிஷ், ஜெர்மன், கிரீக் உள்ளிட்ட மொழிகளில் துணை உரை வழங்கப்படும். சில நாடுகளில் மொழிமாற்றம் செய்தும் வெளியிடுகின்றனர். இந்தியாவிலும் ஒளிபரப்பாகிறது.\n"}
{"id": "206240", "url": "https://ta.wikipedia.org/wiki?curid=206240", "title": "இரகினா சொர்க்கப் பறவை", "text": "இரகினா சொர்க்கப் பறவை\n\nஇரகினா சொர்க்கப் பறவை (\"Raggiana Bird-of-paradise\", \"Paradisaea raggiana\") என்பது பரடிசயிடே (சொர்க்கப் பறவை) குடும்பத்தைச் சேர்ந்த பெரிய பறவை. தென் மற்றும் வட நியூ கினி பரவலாகக் காணப்படும் இப்பறவை அங்கு \"குமுள்\" (\"kumul\") என அழைக்கப்படுகிறது. \n\nஇப்பறவை பப்புவா நியூ கினியின் தேசிய பறவையும், அந்நாட்டின் தேசிய சின்னமாகவும், அந்நாட்டின் தேசியக் கொடியிலும் இடம்பெற்றுள்ளது.\n\n\n"}
{"id": "206241", "url": "https://ta.wikipedia.org/wiki?curid=206241", "title": "மாஞ்சா வேலு", "text": "மாஞ்சா வேலு\n\nமாஞ்சா வேலு 2010ல் வெளிவந்த தமிழ் திரைப்படமாகும். இதனை ஏ. வெங்கடேஷ் இயக்கினார். இத்திரைப்படத்தில் அருண் விஜய், கார்த்திக், பிரபு, தன்சிகா மற்றும் விஜயகுமார் ஆகியோர் நடித்திருந்தனர்.\n\n"}
{"id": "206249", "url": "https://ta.wikipedia.org/wiki?curid=206249", "title": "தன்சிகா", "text": "தன்சிகா\n\nதன்சிகா () ஒரு இந்தியத் திரைப்பட நடிகையாவார். பேராண்மை திரைப்படத்தில் நடித்து தமிழ்த் திரைப்பட உலகில் பிரபலமானார். இவர் தஞ்சையில் பிறந்தவராவார், இவரது தாய் மொழி தமிழ் ஆகும். பின்பு அரவான், பரதேசி போன்ற தமிழ் படங்களில் நடித்தார். 2016 ஆம் ஆண்டு ரஜினிகாந்த்துடன் கபாலி படத்தில் நடத்துள்ளார்.\n"}
{"id": "206255", "url": "https://ta.wikipedia.org/wiki?curid=206255", "title": "இளவரசு", "text": "இளவரசு\n\nஇளவரசு ஒரு இந்தியத் திரைப்பட நடிகராவார். இவர் ஒளிப்பதிவாளராக தமிழ்த் திரைப்படத் துறையில் பணியாற்றியுள்ளார்.\n\nஇவர் 1987ல் பாரதிராஜா இயக்கிய வேதம் புதிது திரைப்படத்தில் முதன்முதலாக நடித்தார். இவர் ஐம்பதுக்கும் அதிகமான திரைப்படங்களில் நடித்துள்ளார்.\n"}
{"id": "206258", "url": "https://ta.wikipedia.org/wiki?curid=206258", "title": "மீரா கிருஷ்ணன்", "text": "மீரா கிருஷ்ணன்\n\nமீரா கிருஷ்ணன் ஒரு இந்தியத் திரைப்படத்துறை நடிகராவார். இவர் தொலைக்காட்சி நிகழ்ச்சிகளிலும் நடித்துள்ளார். தூர்தர்ஷன் தொலைக்காட்சியில் செய்தி வாசிப்பாளராக இருந்து சன் தொலைக்காட்சியின் தொடர்களில் நடித்துள்ளார்.\n\n"}
{"id": "206269", "url": "https://ta.wikipedia.org/wiki?curid=206269", "title": "நில் கவனி செல்லாதே", "text": "நில் கவனி செல்லாதே\n\nநில் கவனி செல்லாதே 2010ல் வெளிவந்த தமிழ் திரைப்படமாகும். இதனை ஆனந்த் சக்ரவர்த்தி இயக்கி நடித்திருந்தார். அவருடன் ஜெகன், தன்சிகா,லட்சுமி நாயர்ஸ ஆதித்யா தேவ் ஆகியோர் நடித்திருந்தனர்.\n\n"}
{"id": "206272", "url": "https://ta.wikipedia.org/wiki?curid=206272", "title": "யா யா", "text": "யா யா\n\nயா யா 2013ல் வெளிவந்த தமிழ் நகைச்சுவை திரைப்படமாகும். இதனை ஐ. ராஜசேகரன் எழுதி இயக்கியிருந்தார். இதில் சிவா, சந்தானம், தன்சிகா, சந்தியா ஆகியோர் முக்கிய கதாப்பாத்திரத்தில் நடித்திருந்தனர்.\n\n"}
{"id": "206274", "url": "https://ta.wikipedia.org/wiki?curid=206274", "title": "மீனாட்சி (மலையாள நடிகை)", "text": "மீனாட்சி (மலையாள நடிகை)\n\nமரியா மார்கரெட் சர்மிலி (ஆங்கிலம்:Maria Margaret Sharmilee) என்னும் இயற்பெயர் கொண்ட இவர் மீனாட்சி என்றும் சர்மிலி என்று அறியப்படுபவர். இவர் ஒரு மலையாளத் திரைப்பட நடிகையாவார். மேலும் இவர் மலையாளம், தமிழ், தெலுங்கு மொழித் திரைப்படங்களிலும் நடித்துள்ளார்.\n"}
{"id": "206281", "url": "https://ta.wikipedia.org/wiki?curid=206281", "title": "புள்ளிப்படிமவியம்", "text": "புள்ளிப்படிமவியம்\n\nபுள்ளிப்படிமவியம் (Pointillism) என்பது, தூய நிறங்களைக் கொண்ட சிறு புள்ளிகளைக் குறிப்பிட்ட முறையில் நெருக்கமாக இட்டு ஓவியங்களை வரையும் ஒரு நுட்பம் ஆகும். ஜார்ஜசு செயுராத், பால் சிக்னாக் ஆகிய இருவரும் 1886 ஆம் ஆண்டில், உணர்வுப்பதிவியத்தில் இருந்து கிளைத்த ஒரு பிரிவாக இந்த முறையை உருவாக்கினர். \n"}
{"id": "206284", "url": "https://ta.wikipedia.org/wiki?curid=206284", "title": "மக்கெடோனின் இரண்டாம் பிலிப்", "text": "மக்கெடோனின் இரண்டாம் பிலிப்\n\nமக்கெடோனின் இரண்டாம் பிலிப் (\"Philip II of Macedon\", – φίλος \"phílos\", \"நண்பன்\" + ἵππος \"híppos\", \"குதிரை\" — எழுத்துப்பெயர்ப்பு ; கி.மு 382–336), மக்கெடோனிய இராச்சியத்தை கி.மு 359 முதல் கி.மு 336இல் கொலை செய்யப்படும்வரை ஆண்ட மன்னர் (பசிலெயசு) ஆவார். இவர் மக்கெடோனின் மூன்றாம் பிலிப் மற்றும் பேரரசன் அலெக்சந்தரின் தந்தை ஆவார்.\n\nஇவர் கிரேக்கத்தை ஒன்றுபடுத்தி ஐக்கிய மக்கெடோனிய இராச்சியத்தை நிறுவினார். ஏதேனும் நகர அரசை தமது படைகளால் கைப்பற்றுவார் அல்லது அதன் தலைவர்களுடன் உரையாடி/கையூட்டுக் கொடுத்து தமது இராச்சியத்தில் இணைப்பார். இவரது ஆட்சியில்தான் கி.மு 338இல் ஏதென்சிற்கு எதிரான கெரோனியப் போரில் அலெக்சாந்தர் தமது படைத்துறை வல்லமையை காட்டினார். பிலிப் கி.மு 336இல் ஒரு கலையரங்கில் தமது மெய்க்காப்பாளரால் கொலை செய்யப்பட்டார்.\n"}
{"id": "206293", "url": "https://ta.wikipedia.org/wiki?curid=206293", "title": "அங்கிள் சாம் ஃகோட்டாம்", "text": "அங்கிள் சாம் ஃகோட்டாம்\n\nஅங்கிள் சாம் ஃகோட்டாம் (ஆங்கிலம்: \"Uncle Sam Goddamn\") என்பது பிரதர் அலியின் \"த அண்டிசுபியூட்டட் றூத்\" (\"The Undisputed Truth\") என்ற ஆங்கில இசைத்தட்டின் இரண்டாவது தனிப் பாடல் ஆகும். இப் பாடல் மே 4, 2007 ஆம் ஆண்டு வெளியிடப்பட்டது. இப் பாடல் ஐக்கிய அமெரிக்க அரசைக் கடுமையாக விமர்சிக்கிறது. அமெரிக்கப் பழங்குடிமக்கள் படுகொலைகள், அடிமைத்தனம், படைத்துறை-தொழில்துறைக் கூட்டமைப்பு, வரிப் பணத்தால் முன்னெடுக்கப்படும் போர்களும் வன்முறை, பொருள் முதன்மை மோகம், ஏழைகளுக்கு உதவாதல் போன்றவற்றை இப் பாடல் விமர்சிக்கிறது.\n\nஇந்தப் பாடலுக்காக பிரதர் அலி விமர்சிக்கப்பட்டார். அவருக்கு ஆதரவு வழங்கிய வணிகங்கள் நிறுத்திக் கொண்டன.\n\n"}
{"id": "206294", "url": "https://ta.wikipedia.org/wiki?curid=206294", "title": "புனைவியம்", "text": "புனைவியம்\n\nபுனைவியம் (\"romanticism\") என்பது, 18 ஆம் நூற்றாண்டின் இறுதிப் பகுதியில் ஐரோப்பாவில் உருவாகி வளர்ந்த கலை, இலக்கிய, அறிவுசார் இயக்கம் ஆகும். பெரும்பாலான பகுதிகளில் இது 1800க்கும், 1850க்கும் இடையில் உச்சநிலையில் இருந்தது. ஓரளவுக்கு இது தொழிற் புரட்சிக்கான ஒரு எதிர் வினையாகக் கருதப்படுகிறது. அத்துடன், அறிவொளிக் காலத்தின், உயர்குடி ஆதிக்கத் தன்மையோடு கூடிய சமூக, அரசியல் நெறிமுறைகளுக்கு எதிரானதாகவும், இயற்கையை அறிவியலுக்கு அமைய வழிப்படுத்துவதை மறுதலிக்கும் ஒன்றாகவும் இது விளங்கியது. காட்சிக் கலைகள், இசை, இலக்கியம், போன்ற துறைகளில் இது மிகவும் வலுவானதாக இருந்ததுடன், வரலாற்றுவரைவியல், கல்வி, இயற்கை அறிவியல் ஆகிய துறைகளிலும் இது குறிப்பிடத்தக்க தாக்கங்களை ஏற்படுத்தியது. அரசியலிலும் இதன் தாக்கம் குறிப்பிடத் தக்கதாகவும், சிக்கலானதாகவும் இருந்தது. புனைவியம் உயர்நிலையில் இருந்த காலத்தில் இது தாராண்மையியத்துடனும், பருமாற்றவியத்துடனும் தொடர்புள்ளதாக இருந்தது. நீண்டகால நோக்கில் தேசியவாதத்தின் வளர்ச்சியில் இதன் தாக்கம் கூடிய முக்கியத்துவம் கொண்டதாக இருந்தது எனலாம்.\n\nஅழகியல் அனுபவத்தின் உண்மையான மூலங்களாக வலுவான உணர்வுகளை இந்த இயக்கம் முன்னிலைப்படுத்தியது. குறிப்பாகக் கட்டுப்படுத்தப்படாத இயற்கையையும், அதன் கவர்ச்சியான பண்புகளையும் எதிர்கொள்ளும்போது அனுபவிக்கும் அச்சம், திகில், பிரமிப்பு போன்ற உணர்வுகள்மீது புனைவியம் கூடிய அழுத்தம் கொடுத்தது. இது நாட்டுப்புறக் கலைகளுக்கு ஒரு கண்ணியமான இடத்தை வழங்கியதுடன், தன்னிச்சைத் தன்மையை ஒரு விரும்பத்தக்க இயல்பாகவும் ஆக்கியது. \n\nஉள்ளுணர்வுகளையும் உணர்ச்சிகளையும் அறிவொளிக்காலத்தின் பகுத்தறிவியத்துக்கு மேலாக மதித்த செருமனியின் \"இசுட்டூம் உன்ட் டிரங்\" \"(Sturm und Drang)\" இயக்கம் புனைவியத்துக்கு அடிப்படைகளை வழங்கியிருந்தாலும், பிரெஞ்சுப் புரட்சியின் கருத்தியல்களினதும் நிகழ்வுகளினதும் பின்னணியிலேயே புனைவியமும், எதிர் அறிவொளியமும் உருவாகின. தொழிற் புரட்சியின் வரம்புகளும் புனைவியத்தின்மீது செல்வாக்குச் செலுத்தின. புனைவியம் நவீன யதார்த்தத்தில் இருந்து தப்புவதற்கான முயற்சி என்ற கருத்தும் உண்டு. 19 ஆம் நூற்றாண்டில் பின்னரைப் பகுதியில் யதார்த்தவியம் புனைவியத்துக்கு எதிரான ஒரு முனையாக எடுத்துக்கொள்ளப்பட்டது.\n\nSection::::புனைவியம் - வரைவிலக்கணம்.\nSection::::அடிப்படை இயல்புகள்.\nகலைஞ்னுடைய உணர்வுகளைச் சுதந்திரமாக வெளிப்படுத்துவதன் முக்கியத்துவத்தைத் தொடக்கப் புள்ளியாகக் கொண்டு புனைவியத்துக்கு வரைவிலக்கணம் கூறுவதை அணுக முடியும். கட்டற்ற உணர்வு வெளிப்பாட்டிற்கு புனைவியத்தினர் கொடுத்த முக்கியத்துவத்தை, \"கலைஞனின் உணர்வுகளே அவனது சட்டம்\" என்ற செருமன் ஓவியரான கசுப்பர் டேவிட் பிரீட்ரிச்சினது கூற்றில் இருந்து அறியலாம். இதே போல, கவிதை என்பது \"தன்னிச்சையாக வெளியேறும் ஆற்றல் மிக்க உணர்வுகள்\" என்றார் வில்லியம் வூட்சுவர்த். இவ்வாறு உணர்வுகளை உண்மையாக வெளிப்படுத்துவதற்கு, செயற்கையாக உருவாக்கப்பட்ட விதிகளின் தடை எதுவும் இல்லாமல், கலையின் உள்ளடக்கம் கலைஞனின் கற்பனையிலிருந்து உருவாக வேண்டும். இவ்வாறான விடயங்களை இயற்கையின் விதிகள் கட்டுப்படுத்துகின்றன என்றும், குழப்பாமல் விட்டால், கலைஞர்களுக்குத் தானாகவே கலை உள்ளுணர்வூடாகக் கற்பனைகள் வெளிப்படும் என்றும் கோல்டிட்ச்சும் அவரைப் போன்ற பலரும் நம்பினர். விதிகளைப் போலவே பிற படைப்புக்களை அடியொற்றிய மாதிரிகளும் கலைஞனின் கற்பனைக்கு இடையூறாக இருக்கின்றன எனவே படைப்புக்குத் தனித்தன்மை அவசியம் என்றும் கருதப்பட்டது. இந்த நுண்ணறிவாளன் அல்லது \"ஒன்றுமில்லாததில் இருந்து படைத்தல்\" என்னும் வழிமுறையில் படைப்புக்களை உருவாக்கக்கூடிய கலைஞனே புனைவியத்துக்கு முக்கியம். பிற படைப்புக்களில் இருந்து வருவிக்கப்படுவது பெறும் குற்றமாகவும் கருதப்பட்டது. இந்த எண்ணக்கரு பொதுவாக \"புனைவியத் தனித்தன்மை\" எனப்பட்டது.\n\nபுனைவியத்துக்கு இன்றியமையாதது என்று கூறமுடியாவிட்டாலும், இயற்கை பற்றிய ஆர்வமும் அதன் முக்கியத்துவம் குறித்த நம்பிக்கையும் பரவலாகக் காணப்பட்டன. எனினும், குறிப்பாக, இது இயற்கையினால் சூழப்பட்டிருக்கும்போது அது கலைஞன் மீது ஏற்படுத்தக்கூடிய தாக்கங்கள் பற்றியதாகவே இருந்தது. அறிவொளியத்தின் சமுதாயக் கலைக்கு முரணாக, புனைவியத்தினர் மனிதர்சார்ந்த உலகு மீது நம்பிக்கை அற்றோராக இருந்தனர். இயற்கையுடன் நெருக்கமான தொடர்பு கொண்டிருப்பது மனதுக்கும், அற அடிப்படையிலும் நல்லது என்று அவர்கள் கருதினர்.\n\nSection::::புனைவிய இலக்கியம்.\nபுனைவிய இலக்கியத்தில் இறந்தகாலம் பற்றிய விமர்சனங்கள், குறிப்பாகப் பெண்கள் மீதும், சிறுவர்கள் மீதும் கூடிய கவனம் செலுத்துகின்ற நியாயத்தன்மையைப் போற்றுதல், கலைஞனின் துணிவுடன் கூடிய தனிமை, தூய இயற்கை போன்ற வை திரும்பத் திரும்ப வரும் விடயங்களாகக் காணப்படுகின்றன. மேலும், எட்கார் அலன் போ, நத்தானியேல் ஓதோர்ன் போன்ற பல புனைவிய எழுத்தாளர்கள் தங்களுடைய படைப்புக்களில் இயல்புமீறிய மற்றும் மனித உளவியல் போன்றவற்றை அடிப்படையாகக் கொண்டுள்ளார்கள். \n\n\n"}
{"id": "206296", "url": "https://ta.wikipedia.org/wiki?curid=206296", "title": "விதர்ப்பதேசம்", "text": "விதர்ப்பதேசம்\n\nவிதர்ப்பதேசம் விந்தியமலையின் தெற்கில் மலை அடிவாரம் முதல் கிழக்கில் சிபரா நதி உருவாகும் இடம் வரையிலும், மேற்கில் நர்மதை நதி உருவாகும் இடம் வரையிலும், பரவி இருந்த தேசம்.\n\nSection::::இருப்பிடம்.\nஇந்த தேசத்தின் பூமி சம தளமானது, விந்திய மலையின் ஓரத்தில் மிகவும் உயர்ந்தும் கொஞ்சம் கொஞ்சமாக வடக்கில் தாழ்ந்தும் பெரிய பெரிய மலைகள் நிறைந்தும் காணப்படுகிறது.\n\nSection::::மலை, காடு, விலங்குகள்.\nஇந்த தேசமானது விந்தியமலைக்கு அருகில் இருப்பதால் தொடர்குன்றுகள் நிறைந்தும், கற்பாறைகள் மிகுந்தும் வளம் குன்றியும், சிறிய காடுகளும், அவைகளில் கரடி, பன்றி, புலி, யானை, குயில், மயில், அணில் ஆகிய விலங்குகள் அதிகமாக இருக்கும்.\n\nSection::::நதிகள்.\nஇந்த தேசத்தின் நதிகள் விந்தியமலையில் ஓடும் மலையருவிகளே ஆகும். இவற்றில் கும்பிலா நதி முக்கியமானதாகும்.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாமிரம், பித்தளை, முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களையும், இரும்பாலான ஆயுதங்களையும் அம்மக்கள் பயன்படுத்தினர்.\n\n"}
{"id": "206297", "url": "https://ta.wikipedia.org/wiki?curid=206297", "title": "அவந்திதேசம்", "text": "அவந்திதேசம்\n\nஅவந்திதேசம் விதர்ப்பதேசத்திற்கு நேர்மேற்கில் சர்மண்வதீ நதி உருவிகும் இடத்தில், விந்தியமலையின்வடபாகமாக விந்தியமலை வரையிலும், பரவி இருந்த தேசம்.\n\nSection::::இருப்பிடம்.\nஇந்த தேசம் பூமி விந்திய மலையின் அடிவாரத்தில் உயர்ந்தும் கொஞ்சம் கொஞ்சமாக வடக்கில் தாழ்ந்தும் பெரிய பெரிய மலைகள் நிறைந்தும் காணப்படுகிறது.\n\nSection::::மலை, காடு, விலங்குகள்.\nஇந்த தேசத்திற்கு வடக்கிலுள்ள விந்தியமலைக்கு வடக்கிலுள்ள திரிபரஸ்தலத்திற்கு நான்கு புறத்திலும், அதற்கு தெற்கிலும், தொடர்குன்றுகள் நிறைந்தும் உள்ளது. கந்தவான் என்னும் மலைக்குன்றில் அகில், சந்தனமரங்களும், காட்டுவாழைமரங்களும், சிறிய காடுகளும், அவைகளில் மான், கரடி, பன்றி, புலி, யானை, குயில், மயில், அணில் ஆகிய விலங்குகள் அதிகமாக இருக்கும்.\n\nSection::::நதிகள்.\nஇந்த தேசம் நதிகள் தெற்கிலிருந்து வடக்குமுகமாய் ஓடும் சர்மண்வதீ நதியுடன், கந்தவதி மலை என்னும், மலையின் அடிவாரம் வரை ஓடும் ஆறு கலிந்து நதி ஆகும். இதனை மகாகவி காளிதாசன் தனது காப்பியத்தில் பாடியுள்ளார்.\n\nSection::::விளைபொருள்.\nஇந்த தேசத்தில் நெல், கோதுமை, கரும்பு முதலியனவும், தாமிரம், பித்தளை, முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களையும், இரும்பாலான ஆயுதங்களையும் அம்மக்கள் பயன்படுத்தினர்.\n\n"}
{"id": "206298", "url": "https://ta.wikipedia.org/wiki?curid=206298", "title": "மாளவதேசம்", "text": "மாளவதேசம்\n\nமாளவதேசம் கூர்சரதேசத்திற்கு வடகிழக்கிலும், அவந்திதேசத்திற்கு வடமேற்கிலும், அஸ்தமனகிரிக்கு கிழக்கிலும், நடுவில் சம்மான,சதுரமான பூமியில் பரவி இருந்த தேசம்.\n\nSection::::இருப்பிடம்.\nஇந்த தேசத்தின் தென்கிழக்கு பாகத்தில் மாத்திரம் மண் மிருதுவாகவும், செழிப்பும் நிறைந்தும் காணப்படுகிறது.\n\nSection::::மலை, காடு, விலங்குகள்.\nஇந்த மாளவதேசத்திற்கு மேற்கில் அஸ்தகிரி என்னும் மலையும், அஸ்தகிரிக்கும், சிம்மதேசத்தின் தென்கிழக்கில் கடற்கரையை ஒட்டி பிரம்மபுத்திரா நதியை ஒட்டி உதயகிரிக்கும், கிழக்கு மேற்காக திரிகூடம், அஸ்தகிரி மகாகாளமலையும், சிறிய காடுகளும், அவைகளில் மான், கரடி, பன்றி, புலி, யானை, குயில், மயில், அணில் ஆகிய விலங்குகள் அதிகமாக இருக்கும்.\n\nSection::::நதிகள்.\nஇந்த தேசத்தின் நதிகள் மேற்கில் உள்ள அஸ்தகிரி மகாகாளமலையிலிருந்தும், வடமேற்கில் உள்ள திரிகூட மலையிலிருந்தும், சிறு, சிறு நதிகள் தெற்கு, வடக்கு பூமியை செழிக்கச்செய்து கிழக்குமுகமாகசென்று சர்மண்வதீ நதியுடன் இணைகிறது.\n\nSection::::விளைபொருள்.\nஇந்த தேசத்தில் கடலை, கொள்ளு, முதலியன அதிகமாய் விளைந்தும், தாமிரம், பித்தளை, முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களையும், இரும்பாலான ஆயுதங்களையும் அம்மக்கள் பயன்படுத்தினர்.\n\n"}
{"id": "206302", "url": "https://ta.wikipedia.org/wiki?curid=206302", "title": "கொங்கணதேசம்", "text": "கொங்கணதேசம்\n\nகொங்கணதேசம் (அல்லது) சௌராஷ்டிரதேசம் மகாராட்டிரதேசத்திற்கு வடக்கிலும், விந்தியமலையின் தெற்கு அடிவரம் முதல் மேற்குக்கடற்கரை ஓரமாய் பாண்டுரங்கபுரம் வரை சம்மான,சதுரமான பூமியில் பரவி இருந்த தேசம். இதற்கு சௌராஷ்டிரதேசம் என்ற பெயரும் உண்டு.\n\nSection::::இருப்பிடம்.\nஇந்த தேசத்தின் தெற்குபாகத்திற்கு ஜில்லகம் என்ற ஒரு உபதேசமுண்டு. இந்த தேசத்தின் மேற்கு கடற்கரை ஓரமாய் பெரிய மலைகளும், கற்பாறைபூமிகளும், மிருதுவாகவும், செழிப்பும் நிறைந்தும் காணப்படுகிறது.\n\nSection::::மலை, காடு, விலங்குகள்.\nஇந்த தேசத்திற்கு கிழக்கில் அதிகமான அளவில் சிறு மலைகளும், அருகில் தண்டகாரண்ய வனமும் உள்ளது. தென்கிழக்கில் சாத்புரா என்னும் பெரிய மலை உள்ளது. இதை ஒட்டி சிறிய காடுகளும், அவைகளில் மான், கரடி, பன்றி, புலி, குரங்கு, குயில், மயில், அணில் ஆகிய விலங்குகள் அதிகமாக இருக்கும்.\n\nSection::::நதிகள்.\nஇந்த தேசத்தின் நதிகள் தென்கிழக்கிலிருக்கும் சாத்புரா மலையிலிருந்தும், சிறு, சிறு நதிகள் தெற்கு, வடக்கு பூமியை செழிக்கச்செய்து கிழக்கு முகமாகசென்று கடலில் இணைகிறது. இந்த நதிக்கு கோதாவரி என்று பெயர்.\n\nSection::::விளைபொருள்.\nஇந்த தேசத்தில் கடலை, கொள்ளு, பருத்தி முதலியன அதிகமாய் விளைந்தும், தாமிரம், பித்தளை, முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களையும், இரும்பாலான ஆயுதங்களையும் அம்மக்கள் பயன்படுத்தினர்.\n\n"}
{"id": "206303", "url": "https://ta.wikipedia.org/wiki?curid=206303", "title": "கூர்சரதேசம்", "text": "கூர்சரதேசம்\n\nகூர்சரதேசம் விந்தியமலையின் மேற்குபாகத்திலும், அஸ்தகிரிக்கு தெற்கிலும், கோமதிநதிக்கும், நர்மதா நதிக்கு சமீபத்தில் இருக்கும் ஆம்கூடம் என்னும் மலை வரை வில்போல் வளைந்து பரவி இருந்த தேசம்.\n\nSection::::இருப்பிடம்.\nஇந்த தேசத்தின் ஆரம்பத்தில் அஸ்தகிரியை அடுத்தும்,மேற்குக் கடலை ஒட்டியும், வளைவாய் சென்று கோமதி, நர்மதா ஆகிய நதிகளைத்தாண்டி தெற்கு வரை மணல்கலந்த பூமியும், ஆம்ரகூடம், விந்தியம், அஸ்தகிரி இந்த மலைகளின் அடிவாரம் வரை கொஞ்சம் கற்பாறை கலந்தபூமியாய் இருக்கும்.\n\nSection::::மலை, காடு, விலங்குகள்.\nஇந்த தேசத்திற்கு விந்தியமலையும் அஸ்தகிரியுமே மலைகள். இதை ஒட்டி சிறு வனமும் உள்ளது. இதை ஒட்டி சிறிய காடுகளும், அவைகளில் மான், கரடி, பன்றி, ஒட்டகம், குரங்கு, ஆகிய விலங்குகள் அதிகமாக இருக்கும்.\n\nSection::::நதிகள்.\nஇந்த தேசம் வில் போல் வளைந்து உள்ளதால் விந்தியமலையின் தென்பாகத்தில் உள்ள மதுமான் என்னும் மலையிலிருந்து கோமதி என்னும் நதி உற்பத்தியாகி மேற்கு முகமாக சென்று மேற்குகடலில் இணைகிறது. ஆரம்கூட மலையில் உற்பத்தியாகும் நர்மதா நதி இந்த கூர்சரதேசத்தில் செழிப்பை உண்டு பண்ணிவிட்டு மேற்குகடலில் இணைகிறது.\n\nSection::::விளைபொருள்.\nஇந்த தேசத்தில் கடலை, கொள்ளு, பருத்தி முதலியன அதிகமாய் விளைந்தும், தாமிரம், பித்தளை, முதலிய உலோகப் பொருள்களாலான வெகு அழகாய், நேர்த்தியாய் செய்யப்பட்ட பாத்திரங்களையும், இரும்பாலான ஆயுதங்களையும் அம்மக்கள் பயன்படுத்துகின்றனர். இந்த தேசத்தவர்கள் மகாராட்டிரம், ஆந்திரம், யவனம், வங்கம், கோசலம், குரு, சூரசேநம் அகிய தேசங்களில் ரத்தினம், பட்டு முதலியனவையும் வியாபாரம் செய்கின்றனர்.\n\n"}
{"id": "206304", "url": "https://ta.wikipedia.org/wiki?curid=206304", "title": "ஆபீரதேசம்", "text": "ஆபீரதேசம்\n\nஆபீரதேசம் சிந்துதேசத்தின் கிழக்கிலும், குந்தி, குந்தல தேசங்களுக்கு நேர்மேற்கிலும், திரிகூட மலைக்கு வடக்கிலும்,அகன்று பரவி இருந்த தேசம்.\n\nSection::::இருப்பிடம்.\nஇந்த தேசத்தின் மேற்குப்பாகத்தில் கொஞ்ச பூமிதான் விவசாயத்திற்கு ஏற்ற பூமி, சால்வதேசம் வரை மணல்கலந்த பூமியும், மற்ற பாகங்களில் குன்றுகளும், கற்பாறை கலந்தபூமியாய் இருக்கும்.\n\nSection::::மலை, காடு, விலங்குகள்.\nஇந்த தேசத்தின் தென்கிழக்கிலும், தெற்கிலும் ஆதர்சாவளி (ஆரவல்லி) என்னும் பெரிய மலைத்தொடர் இந்த தேசம் முழுதும் பரவியுள்ளது. இதை ஒட்டி பெரிய பாழைவனமும் சிறிய காடுகளும், அவைகளில் கொடிய விலங்குகள் அதிகமாக இருக்கும்.\n\nSection::::நதிகள்.\nஇந்த தேசத்தின் மேற்கு எல்லையில் ஓடும் சிந்து நதியே முக்கிய நதியாகும். ஆதர்சாவளி (ஆரவல்லி) உருவாகும் சிறு,சிறு ஓடைகள் சிந்துநதியுடன் இணைகிறது. சில நதிகள் கிழக்குமுகமாய் ஓடி சர்மண்வதீ நதியுடன் இணைகிறது.\n\n"}
{"id": "206305", "url": "https://ta.wikipedia.org/wiki?curid=206305", "title": "சால்வதேசம்", "text": "சால்வதேசம்\n\nசால்வதேசம் ஆபீரதேசத்தின் வடக்கிலும், விராடதேசம், சூரசேனதேசங்களுக்கு மேற்கிலும், சதத்ருநதியின் தென்பாக பூமியில் அகன்று பரவி இருந்த தேசம்.\n\nSection::::இருப்பிடம்.\nஇந்த தேசம் மிகவும் சின்ன தேசமாகும். விவசாயத்திற்கு ஏற்ற பூமியாய் இருக்கும்.\n\nSection::::மலை, காடு, விலங்குகள்.\nஇந்த தேசத்திற்கு மலைத்தொடர், காடுகளும், அவைகளில் கொடிய விலங்குகள் என்பதே கிடையாது.\n\nSection::::நதிகள்.\nவிபாசாநதியும், சதத்ருநதியும், மத்சுயதேசத்தைக் கடந்து ஒரு பெரிய நதியாக மாறி இந்த தேசத்தை செழிக்க வைத்து மேற்கு எல்லையில் ஓடும் சிந்துநதியுடன் இணைகிறது.\n\nSection::::விளைபொருள்.\nஇந்த தேசத்தில் பட்டு, கரும்பு, பருத்தி, திராட்சை, முதலியன அதிகமாய் விளைந்தும், இந்த தேசத்தவர்கள் மகாராட்டிரம், ஆந்திரம், யவனதேசம், வங்கம், கோசலம், குருதேசம், சூரசேனம் அகிய தேசங்களில் ரத்தினம், பட்டு முதலியனவையும் வியாபாரம் செய்கின்றனர்.\n\n"}
{"id": "206306", "url": "https://ta.wikipedia.org/wiki?curid=206306", "title": "சிந்துதேசம்", "text": "சிந்துதேசம்\n\nசிந்துதேசம் வநாயுதேசத்தின் தெற்கிலும்,ஆபீரதேசத்திற்கு மேற்கிலும், சௌவீரதேசத்திற்கு வடக்கிலும், பாரியாத்ரம் என்னும் சிறு குன்றின் மேற்கு அடிவரையிலும், மகாமலையின் தென்மேற்கு தொடர்ச்சி வரையிலும் நீண்டு, அகலம் குறுகியதாய் பரவி இருந்த தேசம்.\n\nSection::::இருப்பிடம்.\nஇந்த தேசத்தின் மண் மிகவும் குளிர்ந்ததாகவே இருக்கும், விவசாயத்திற்கு ஏற்ற களிமண் பூமியாய் இருக்கும்.\n\nSection::::மலை, காடு, விலங்குகள்.\nஇந்த தேசத்திற்கு தென் மேற்கு மூலையில் பாரியாத்ரமலை, நீலகிரி மலை என உள்ளது. இந்த மலைத்தொடரின் நான்கு புறத்திலும் காடுகளும், மூங்கில், கடம்பு, வனத்தாழை, திந்துகம், பூர்சம், வேலை, காட்டுத்துளி (கருநாகமரம்) அடர்ந்து காணப்படும், மலைப்பாம்பு, இருதலைப்பாம்பு, ஜலமண்டலி, பதினாறுகால் தேள்( கல்தேள்), யானை, கரடி, புலி, குதிரை,பன்றிமுதலிய விலங்குகள் அதிகம்.\n\nSection::::நதிகள்.\nஇமய மலையில் உற்பத்தியாகி தெற்குமுகமாய் ஓடி, சிந்துதேசத்தின் கிழக்கில் ஐராவதிநதியும், விபாசாநதியும் சேர்ந்து இந்த தேசத்தை செழிக்க வைத்து மேற்கு எல்லையில் ஓடும் சிந்து நதியுடன் இணைகிறது.\n\nSection::::விளைபொருள்.\nஇந்த தேசத்தில் பட்டு, கரும்பு, பருத்தி, திராட்சை, முதலியன அதிகமாய் விளைந்தும், இந்த தேசத்தவர்கள் மகாராட்டிரம், ஆந்திரம், யவனம், வங்கம், கோசலம், குரு, சூரசேநம் அகிய தேசங்களில் ரத்தினம், பட்டு முதலியனவையும் வியாபாரம் செய்கின்றனர்.\n\n"}
{"id": "206307", "url": "https://ta.wikipedia.org/wiki?curid=206307", "title": "சௌவீரதேசம்", "text": "சௌவீரதேசம்\n\nசௌவீரதேசம் சிந்துதேசத்திற்கு தெற்கிலும்,மாளவதேசத்திற்கு வடமேற்கிலும், மண்ணும், மணலும் கலந்து பரவி இருந்த தேசம்.\n\nSection::::இருப்பிடம்.\nஇந்த தேசம் சிந்துநதியை எல்லையாக வைத்துக்கொண்டு தென்மேற்கில் பாரியாத்ரம் என்னும் மலையின் அடிவாரம் வரையிலும், தென்கிழக்கில் இருக்கும் திரிகூட மலையின் வடமேற்கு பாகம் முழுமைக்கும் மூன்று திசைகளிலும் உயர்ந்தும், மேற்கு பாகத்தில் மட்டும் தாழ்ந்தும் ஒரு பெரிய பூமியாய் இருக்கும்.\n\nSection::::மலை, காடு, விலங்குகள்.\nஇந்த தேசத்திற்கு தென் மேற்கு மூலையில் பாரியாத்ரமலை, தென் கிழக்கில் திரிகூடமலையும் உள்ளது. இந்த தேசத்தின் வடகிழக்கில் விதர்ப்பதேசத்தின் அருகில் தேவகிரி என்ற மலையும் உண்டு.\n\nSection::::நதிகள்.\nஇந்த சௌவீரதேசத்திற்கு தேவகிரி மலையில் உற்பத்தியாகி இத்தேசத்தை குறுக்காக தாண்டி , இந்த தேசத்தை செழிக்க வைத்து மேற்கு எல்லையில் ஓடும் சிந்து நதியுடன் இணைகிறது.\n\nSection::::விளைபொருள்.\nஇந்த தேசத்தில் பட்டு, கரும்பு, பருத்தி, திராட்சை, முதலியன அதிகமாய் விளைந்தும், இந்த தேசத்தவர்கள் மகாராட்டிரம், ஆந்திரம், யவனம், வங்கம், கோசலம், குரு, சூரசேனம் அகிய தேசங்களில் ரத்தினம், பட்டு முதலியனவையும் வியாபாரம் செய்கின்றனர்.\n\n"}
{"id": "206308", "url": "https://ta.wikipedia.org/wiki?curid=206308", "title": "பாரசீகதேசம்", "text": "பாரசீகதேசம்\n\nபாரசீகதேசம் பர்பரதேசத்திற்கு மேற்கிலும்,காந்தாரதேசத்திற்கும்,கிராததேசத்திற்கும் தென்மேற்கிலும், சமமான பூமியாய் மிகவும் அகன்று பரவி இருந்த தேசம்.\n\nSection::::இருப்பிடம்.\nஇந்த தேசம் சரியான வெப்பத்தையும், குளிரையும் எப்பொழுதும் அடையாமல் ஒரேவிதமான குளிர்காற்று வீசுவதால் இங்குள்ளோர் வெண்மை நிறத்தவர்களாக இருப்பார்கள்.\n\nSection::::மலை, காடு, விலங்குகள்.\nஇந்த தேசத்திற்கு தெற்கில் மகாமலைத் தொடரும், வடக்கில் கிராத பெருமலையும், கிழக்கில் பர்பரதேச மலையும் உள்ளது. இந்த தேசத்தின் வடக்கில் சீமாமலை என்ற மலையும் உண்டு. இத்தேசத்தின் காடு|காடுகளில் பச்சைக்கிளி, பஞ்சவர்ணக்கிளி, குயில், மயில், சிறுகுருவி, ஊர்க்குருவி ஆகியவையும், உயர்சாதிக்குதிரையும், யானைகளும் அதிகம் உண்டு. பச்சைமரகதகற்களும், கோமேதகக் கற்களும்,மலைச்சாரள்களில் கிடைக்கிறது.\n\nSection::::நதிகள்.\nஇந்த பாரசீகதேசத்திற்கு ரதசித்ரை என்ற நதி இந்த தேசத்தை செழிக்க வைத்து கிழக்குமுகமாய் ஓடி பர்பரதேசத்தின் மேற்கு மலையில் உள்ள ஒரு ஏரியில் இணைகிறது.\n\nSection::::விளைபொருள்.\nஇந்த தேசத்தில் தேக்கு, பலா, பிரம்பு, திந்துகம், பூர்சரம் முதலியன அதிகமாய் விளைகிறது.\n\n"}
{"id": "206311", "url": "https://ta.wikipedia.org/wiki?curid=206311", "title": "சித்தர் சிவஞானி கலை மற்றும் அறிவியல் கல்லூரி", "text": "சித்தர் சிவஞானி கலை மற்றும் அறிவியல் கல்லூரி\n\nசித்தர் சிவஞானி கலை மற்றும் அறிவியல் கல்லூரி புதுவையிலிருந்து சென்னை செல்லும் கிழக்குக் கடற்கரைச் சாலையில் தமிழ்நாட்டு எல்லைப் பகுதியில் பொம்மையபாளையம் என்னும் கிராமப்பகுதியில் அமைந்துள்ளது. \n\nSection::::தோற்றம்.\nகிராமப் புற மாணவர்களும் நகர்ப்புற மேல்நிலைக் கல்வியைக் கற்க வேண்டும். அறிவியல் கல்வியோடு ஆன்மக் கல்வியும் அளிக்கப்பட வேண்டும் என்னும் நோக்கத்தில் இக்கல்லூரி தோற்றம் பெற்றது. மயிலம் பொம்மபுர ஆதீனம் 20ஆம் பட்டம் தவத்திரு சிவஞானபாலய சுவாமிகளின் அருளாணையின் வண்ணம் இக்கல்லூரி 2009ஆம் ஆண்டு தோற்றம் பெற்றது. இக்கல்லூரி மயிலம் பொம்மபுர ஆதீன அறக்கட்டளைக்குச் சொந்தமான கல்லூரியாகும்.\n\n"}
{"id": "206312", "url": "https://ta.wikipedia.org/wiki?curid=206312", "title": "வேலம்மாள் பள்ளி", "text": "வேலம்மாள் பள்ளி\n\nவேலம்மாள் மெட்ரிகுலேஷன் மேல்நிலைப்பள்ளி இந்தியாவின், தமிழ்நாட்டில் உள்ள திருவள்ளூர் மாவட்டத்தின் பஞ்சட்டி எனும் ஊரில் உள்ள ஒரு பன்னாட்டு பள்ளியாகும். இப்பள்ளியில் கிண்டர் கார்டன் முதல் பன்னிரண்டாம் வகுப்பு வரை பாடம் கற்பிக்கப்படுகிறது. இது ஒரு உறைவிடப் பள்ளியாகும். இது வேலம்மாள் கல்வி நிறுவனங்களின் ஒரு கிளை நிறுவனமாகும். மத்திய பள்ளி கல்வி துறையின் (C.B.S.C School) பாடத்திட்ட அடிப்படையில் பாடங்கள் கற்பிக்கப்படும் பள்ளியாகும்.\n\nSection::::விளையாட்டுத்துறை.\nஇப்பள்ளியில் காற்பந்து, கூடைப்பந்து, சதுரங்கம், நீச்சல், ஓட்டப்பந்தயம், கைப்பந்து போன்ற விளையாட்டுக்கள் கற்றுத்தரப்படுகிறது.\n\nSection::::வெளியிணைப்புகள்.\nவேலம்மாள் பள்ளியின் தளம்\n"}
{"id": "206318", "url": "https://ta.wikipedia.org/wiki?curid=206318", "title": "வநாயுதேசம்", "text": "வநாயுதேசம்\n\nவநயுதேசம் பர்பரதேசத்திற்கு தெற்கிலும்,சிந்துதேசத்திற்கும்வடக்கிலும், சிந்துநதியின் மேற்குக் கரையில் சதுரமான சமமான பூமியாய் பரவி இருந்த தேசம்.\n\nSection::::இருப்பிடம்.\nஇந்த தேசத்தின் பூமி மட்டமானது, மேற்கு திசையில் இருக்கும் மலையின் அடிவாரத்தில் சற்று உயர்ந்தும், கிழக்குமுகமாய் கொஞ்சம் தாழ்ந்தும், இந்தத் தேசத்தின் எல்லையாக ஓடும் சிந்துநதியின் அருகில் சரிவாகவும், மண்பாக பூமியைவிட மணல்பாகமுள்ள பூமியே அதிகமாக இருக்கும்.\n\nSection::::மலை, காடு, விலங்குகள்.\nஇந்த தேசத்திற்கு வடக்கில் சகம், கக்ஷம், என்னும் இரு பெரியமலையும், இந்த இரு மலைகளும் மேற்கில் நீண்டு மகாமலை அடிவாரத்தோடு இணைந்து உள்ளது. இத்தேசத்தின் காடுகளில் பச்சைக்கிளி, பஞ்சவர்ணக்கிளி, குயில், மயில், சிறுகுருவி, ஊர்க்குருவி ஆகியவையும், உயர்சாதிக்குதிரையும் அதிகம் உண்டு. \nSection::::நதிகள்.\nஇந்த வநயுதேசத்திற்கு சகம், கக்ஷம், என்னும் இரு பெரியமலையிலிருந்து உற்பத்தியாகும் கன்யகா என்ற நதி இந்த தேசத்தை செழிக்க வைத்து தேற்குமுகமாய் ஓடி, கிழக்குமுகமாய் திரும்பி சிந்துநதியுடன் இணைகிறது.\n\nSection::::விளைபொருள்.\nஇந்த தேசத்தில் தேக்கு, பலா, பிரம்பு, திந்துகம், பூர்சரம் முதலியன அதிகமாய் விளைகிறது.\n\n"}
{"id": "206319", "url": "https://ta.wikipedia.org/wiki?curid=206319", "title": "பர்பரதேசம்", "text": "பர்பரதேசம்\n\nபர்பரதேசம் காந்தாரதேசத்திற்கு நேர்தெற்கிலும்,சிந்துநதியின் மேற்குக் கரையில் சதுரமான சமமான பூமியாய் பரவி இருந்த தேசம்.\n\nSection::::இருப்பிடம்.\nஇந்த தேசத்தின் பெரும்பாகங்களில் சமவெளி இல்லாமலும், சற்று உயர்ந்தும், கிழக்குமுகமாய் கொஞ்சம் தாழ்ந்தும், ஆழமான நீரோடைகளும் இந்தத் தேசத்தின் எல்லையாக ஓடும் சிந்துநதியின் அருகில் சரிவாகவும்,சுண்ணாம்புக்கல் நிறைந்த பூமியே அதிகமாக இருக்கும்.\n\nSection::::மலை, காடு, விலங்குகள்.\nஇந்த தேசத்திற்கு வடக்கில் பாரியாத்ர பெரியமலையின் வடக்கு தொடர்பாகமும், மகாமலையின் தெற்கு தொடர்ச்சி கிளைமலையும், இந்த இரு மலைகளும் தெற்கு வடக்கில் நீண்டு விந்திய மலை அடிவாரத்தோடு இணைந்து உள்ளது. இத்தேசத்தின் காடுகளில் நீலக்குரங்கு, வெண்குரங்கு, சிவிங்கிப்புலி, செந்நாய் முதலிய காட்டு விலங்குகளும், காட்டு ஆடுகளும் அதிகம் உண்டு. \nSection::::நதிகள்.\nஇந்த பர்பரதேசத்திற்கு சிந்துநதி வடக்கிலிருந்து தெற்குமுகமாய் ஓடி இந்த தேசத்தை செழிக்க வைத்து மேற்குமுகமாய் ஓடி, பிறகு காசுமீரதேசத்தின் வடகிழக்கில் இறங்கி, காந்தாரதேசத்தின் கிழக்கு பூமியில் ஓடி மேற்கு கடலில் இணைகிறது.\n\nSection::::விளைபொருள்.\nஇந்த தேசத்தில் தேக்கு, பலா, பிரம்பு, திந்துகம், பூர்சரம் முதலியன அதிகமாய் விளைகிறது.\n\n"}
{"id": "206320", "url": "https://ta.wikipedia.org/wiki?curid=206320", "title": "கிராததேசம்", "text": "கிராததேசம்\n\nகிராததேசம் காசுமீரதேசத்திற்கு நேர்தெற்கிலும்,சிந்துநதியின் மேற்குக் கரையில் சதுரமான சமமான பூமியாய் பரவி இருந்த தேசம்.\n\nSection::::இருப்பிடம்.\nஇந்த தேசத்தின் பெரும்பாகங்களில் சமவெளி இல்லாமலும், சற்று உயர்ந்தும், கொஞ்சம் தாழ்ந்தும், ஆழமான நீரோடைகளும், சமமான, மட்டமான பூமியே அதிகமாக இருக்கும்.\n\nSection::::மலை, காடு, விலங்குகள்.\nஇந்த தேச பூமியானது அடர்ந்த காடுகளாலும், பெரியமலைகளினாலும், சூழப்பட்டுள்ளதால், இத்தேசத்தின் காடுகளில் புலி, சிங்கம், கரடி, குரங்கு, மலைப்பாம்பு முதலிய காட்டு விலங்குகளும், காட்டு ஆடுகளும் அதிகம் உண்டு. \nSection::::நதிகள்.\nஇந்த கிராததேசத்திற்கு சிந்துநதி வடக்கிலிருந்து தெற்குமுகமாய் ஓடி இந்த தேசத்தை செழிக்க வைத்து மேற்குமுகமாய் ஓடி, பிறகு காசுமீரதேசத்தின் வடகிழக்கில் இறங்கி, காந்தாரதேசத்தின் கிழக்கு பூமியில் ஓடி மேற்கு கடலில் இணைகிறது.\n\nSection::::விளைபொருள்.\nஇந்த தேசத்தில் தங்கம், வெள்ளி, தாமிரம், திந்துகம், பூர்சரம் முதலியன உலோகங்களை தோண்டி எடுக்கும் பணிகளையே அதிகம் செய்கின்றனர்..\n\n"}
{"id": "206321", "url": "https://ta.wikipedia.org/wiki?curid=206321", "title": "காந்தாரதேசம்", "text": "காந்தாரதேசம்\n\nகாந்தாரதேசம் காசுமீரதேசத்திற்கு மேற்கிலும்,கிராததேசத்திற்கு வடகிழக்கிலும், மத்ரதேசத்திற்கு வடமேற்கிலும் அகன்ற பூமியாய் பரவி இருந்த தேசம். இந்நாடு மகாஜனபத நாடுகளில் ஒன்றாகும். மகாபாரதம் இதிகாசத்தில் காணப்படும் கதை மாந்தர்களான காந்தாரி, சகுனி, உல்லூகன் ஆகியோர் காந்தார நாட்டைச் சேர்ந்தவர்கள்.\n\nSection::::இருப்பிடம்.\nபரத கண்டத்தில் வடமேற்கில் இருந்த தேசத்தின் தெற்குபாகத்தில் பதினாறில் ஒரு பாகம்தான் பூமியாகவும், எஞ்சிய பூமி கற்பாறைகளும், அடர்ந்த காடுகளாகவும் இருக்கும்.\n\nSection::::மலை, காடு, விலங்குகள்.\nஇந்த தேசத்தின் மேற்கு எல்லை முழுவதும் மகாமலையின் தொடர் குன்றுகளும், அடர்ந்த காடுகளாலும், பெரியமலைகளினாலும், சூழப்பட்டுள்ளதால், இத்தேசத்தின் காடுகளில் நரி, சமரி(சாமரை), கரடி, பூனை, புலி, கீரி, பாம்பு முதலிய காட்டு விலங்குகளும், காட்டு மரங்களும் அதிகம் உண்டு. \nSection::::நதிகள்.\nஇந்த காந்தாரதேசத்திற்கு மகாமலைத் தொடரிலிருந்து சிறு, சிறு ஆறுகள் மேற்கிலிருந்து கிழக்கு முகமாய் ஓடி இந்த தேசத்தை செழிக்க வைத்து பின் தெற்குமுகமாய் ஓடும் சிந்து நதியுடன் இணைகிறது.\n\n\n"}
{"id": "206324", "url": "https://ta.wikipedia.org/wiki?curid=206324", "title": "இந்திய இலங்கை உறவுகள்", "text": "இந்திய இலங்கை உறவுகள்\n\nஇந்திய-இலங்கை உறவுகள் என்பது இலங்கை ஜனநாயக சோசலிச குடியரசு மற்றும் இந்திய குடியரசு இடையிலான இருதரப்பு உறவுகளைக் குறிக்கும். பொதுவாக இவ்விரு நாடுகளுக்கும் இடையிலான உறவு நட்பு முறையில் தான் இருந்தது, ஆனால் இலங்கைப் போரினாலும் தமிழர்கள் இனப்படுகொலை நடந்ததாலும் இருதரப்பு உறவுகளில் விரிசல்கள் உள்ளன. இந்தியாவிற்கு பாக் ஜலசந்தியால் பிரிக்கப்பட்ட அண்டை நாடு இலங்கை மட்டுமே; இந்தியாவிற்கு அருகில் இருக்கும் அண்டை நாடும் இலங்கை ஆகும். இரு நாடுகளும் ஏறத்தாழ 2500 ஆண்டுகளாக அறிவு சார்ந்த, பண்பாட்டு, மத மற்றும் மொழித் தொடர்பைக் கொண்டுள்ளன.\n"}
{"id": "206338", "url": "https://ta.wikipedia.org/wiki?curid=206338", "title": "ஈரோடு சிக்கய்ய நாயக்கர் கல்லூரி", "text": "ஈரோடு சிக்கய்ய நாயக்கர் கல்லூரி\n\nஈரோடு சிக்கய்ய நாயக்கர் கல்லூரி 1954 ஆம் ஆண்டு தொடங்கப்பட்டது. இக்கல்லூரியின் முதல் கௌரவத் தலைவர் தந்தை பெரியார் ஆவார். இக்கல்லூரி தொடங்கப்பெற்ற புதிதில் மகாஜனக்கல்லூரி என்று அழைக்கப்பட்டது. 1982 ஆம் ஆண்டு முதல் இக்கல்லூரி பாரதியார் பல்கலைக்கழகத்தின் இணைவுபெற்ற கல்லூரியாக செயல்பட்டு வருகின்றது.\n\nSection::::துறைகள்.\nஇக்கல்லூரியில், தமிழ்த்துறை, ஆங்கிலத்துறை, வணிகவியல், பொருளியல், இயற்பியல், தாவரவியல், வேதியியல், விலங்கியல், வரலாறு, கணிதவியல், மேலாண்மையியல் என 13க்கும் மேற்பட்ட துறைகள் செயல்பட்டு வருகின்றன.\n"}
{"id": "206341", "url": "https://ta.wikipedia.org/wiki?curid=206341", "title": "படந்தால்", "text": "படந்தால்\n\nபடந்தால் தமிழ்நாட்டில் விருதுநகர் மாவட்டத்தில் சாத்தூர் வட்டத்தில் அமைந்துள்ள ஒரு வருவாய் கிராமமும் சாத்தூர் ஊராட்சி ஒன்றியத்தைச் சேர்ந்த ஊராட்சியும் ஆகும்.\n\nSection::::பெயர் வரலாறு.\nஒரு காலத்தில் சாத்தூர் அருகே ஒரு பெரிய ஆலமரம் இருந்தது. மரத்தின் அடியில் பெருமாள் கோயில் ஒன்று இருந்தது. ஆலமரமும் பெருமாள் ஆலயமும் அன்றைய காலத்தில் மிகவும் பிரபலமாக இருந்தது. அந்தப் பெரிய ஆலமரம் படர்ந்தும் செழித்தும் காணப்பட்டது. படர்ந்த ஆலமரம் இருந்த அந்தப் பகுதியை மக்கள் ’படர்ந்த ஆல்’ என அழைத்தனர். அது நாளடைவில் ’படர்ந்தால்’ எனவும் அதன் பின்னர் ’படந்தால்’ எனவும் மருவியது. அந்த மரம் தற்பொழுது இல்லை. கடந்த 1995 ஆம் ஆண்டு பெய்த கனமழையில் அந்த மரம் வேரோடு சாய்ந்து விட்டது.\n\nSection::::கோவில்கள்.\n1.அருள்மிகு ஸ்ரீ பாதாள துர்க்கை அம்மன் திருக்கோயில், படந்தால்.\n\n2. அருள்மிகு ஸ்ரீ சக்தி மாரியம்மன் திருக்கோவில், படந்தால்.\n\n3. அருள்மிகு ஸ்ரீ வீர காளியம்மன் திருக்கோவில், படந்தால்.\n"}
{"id": "206342", "url": "https://ta.wikipedia.org/wiki?curid=206342", "title": "கோவை மையச் சிறை", "text": "கோவை மையச் சிறை\n\nகோவை மையச் சிறை அல்லது கோயம்புத்தூர் மத்திய சிறைச்சாலை (\"Coimbatore Central Prison\") இந்தியாவில் தமிழ்நாட்டில், கோயம்புத்தூரில் அமைந்துள்ள ஒரு சிறைச்சாலை ஆகும். இந்தச் சிறை 1872 ஆண்டு கட்டப்பட்டது. இந்த சிறையில் 2208 கைதிகள் வரை வைத்துக்கொள்ள அங்கீகரிக்கப்பட்டுள்ளது. இது 167.76 ஏக்கர் உள்ளடக்கிய ஒரு சிறையாகும். வ. உ. சிதம்பரம்பிள்ளை 1908ஆம் ஆண்டு ஜூலை 9ம் தேதி இந்த சிறைக்கு அனுப்பப்பட்டார்.\n\n"}
{"id": "206347", "url": "https://ta.wikipedia.org/wiki?curid=206347", "title": "மத்ரதேசம்", "text": "மத்ரதேசம்\n\nமத்ரதேசம் காசுமீரதேசத்திற்கு தென்மேற்கிலும், தெற்கிலும், கேகயதேசத்திற்கு நேர்மேற்கிலும் அழகிய வனங்களினால் அலங்கரிக்கப்பட்ட பூமியாய் பரவி இருந்த தேசம்.\n\nSection::::இருப்பிடம்.\nஇந்த தேசத்தின் நடுவிலிருந்து மேற்கு பாக பூமி முழுவதும் கொஞ்சம் கொஞ்சமாய் மேற்குமுகமாய் சரிந்தும், இந்த தேசத்தின் நடுவிலிருந்து கிழக்கு பாக பூமி முழுவதும் கொஞ்சம் கொஞ்சமாய் கிழக்கிலும், வடக்கிலும் சரிந்தும், இந்த தேசத்திற்கு கிழக்கில் தென் மேற்காக ஓடும் ஐராவதி நதியின் கரை வரையிலும் சாய்வாகவே இருக்கிறது. அதாவது இந்த தேசத்தின் நடுப்பகுதி உயர்ந்தும் கிழக்கு, மேற்கு பாகங்கள் சரிந்தும் மத்தளம் போல் இருப்பதால் இதற்கு மத்தளதேசம் என்ற பெயரும் உண்டு. .\n\nSection::::மலை, காடு, விலங்குகள்.\nஇந்த தேசத்திற்கும் கேகயதேசம்|கேகயதேசத்திற்கும் நடுவில் வடக்கு கிழக்காய் ஓரு மலையுண்டு இதற்கு பகுகூடம் என்று பெயர். இந்தமலையின் தொடர் குன்றுகளும், அடர்ந்த காடுகளாலும், பெரியமலைகளினாலும், சூழப்பட்டுள்ளதால், இத்தேசத்தின் காடுகளில் காட்டு விலங்குகளும், காட்டு மரங்களும் நாவல் மரங்களும் அதிகம் உண்டு. \nSection::::நதிகள்.\nஇந்த மத்ரதேசத்திற்கு மேற்கு பாகத்தில் சிந்துந்தியும், தென்கிழக்கு பாகத்தில் ஐராவதிந்தியும் ஓடி இந்த தேசத்தை செழிக்க வைக்கின்றது.\n\n"}
{"id": "206348", "url": "https://ta.wikipedia.org/wiki?curid=206348", "title": "காசுமீரதேசம்", "text": "காசுமீரதேசம்\n\nகாசுமீரதேசம் வடஇந்தியாவின் வடமேற்கிலும், இமயமலையின் அருகிலும் பரவி இருந்த தேசம்.\n\nSection::::இருப்பிடம்.\nஇந்த தேசத்தின் வடபாகத்திற்கு மசிரம் என்றும், தென்பாகத்திற்கு கநீதி என்றும் உட்பெயர்கள் உண்டு. இந்த தேசத்தின் நடுவிலும், மேற்கு பாக பூமி முழுவதும் எப்பொழுதும் இடைவிடாத பனி, மழை, குளிர் இவைகள் அதிகமாக இருக்கும். இந்த தேசத்திற்கு அருகில் காம்போசதேசம், மத்ரதேசம் முதலிய தேசங்களுக்கு தெற்கு பாகத்திலே சூரியன் உதிப்பதும், தென்பாகத்திலேயே மறைவதும் நடக்கும்.\n\nSection::::மலை, காடு, விலங்குகள்.\nஇந்த தேசத்திற்கும் கேகயதேசம்|கேகயதேசத்திற்கும் நடுவில் வடக்கு கிழக்காய் ஓரு மலையுண்டு இதற்கு பகுகூடம் என்று பெயர். இந்தமலையின் தொடர் குன்றுகளும், அடர்ந்த காடுகளாலும், பெரியமலைகளினாலும், சூழப்பட்டுள்ளதால், இத்தேசத்தின் காடுகளில் காட்டு விலங்குகளும், காட்டு மரங்களும் நாவல் மரங்களும் அதிகம் உண்டு. \nSection::::நதிகள்.\nஇந்த மத்ரதேசத்திற்கு மேற்கு பாகத்தில் சிந்துந்தியும், தென்கிழக்கு பாகத்தில் ஐராவதிந்தியும் ஓடி இந்த தேசத்தை செழிக்க வைக்கின்றது.\n\n"}
{"id": "206350", "url": "https://ta.wikipedia.org/wiki?curid=206350", "title": "காம்போசதேசம்", "text": "காம்போசதேசம்\n\nகாம்போசதேசம் இந்தியாவின் வடக்கிலும், காசுமீரதேசத்திற்கு வடகிழக்கிலும், இமயமலையின் மேல்பாகத்திலும், அகன்று விசாலமாக பரவி இருந்த தேசம்.\n\nSection::::இருப்பிடம்.\nஇந்த தேசத்தில் பூமி முழுவதும் எப்பொழுதும் இடைவிடாத பனி, மழை, குளிர் இவைகள் அதிகமாக இருக்கும். இந்த தேசத்திற்கு தெற்கு பாகத்திலே அதிகமான குகைகள் உண்டு,\n\nSection::::மலை, காடு, விலங்குகள்.\nஇந்த தேசத்திற்கு நடுவிலும், மேற்கிலும், தெற்குபாக முழுமையிலும் மலையின் தொடர் குன்றுகளும், அடர்ந்த காடுகளாலும், பெரியமலைகளினாலும், சூழப்பட்டுள்ளதால், இத்தேசத்தின் பரப்பில் அங்கோலம் மரங்கள் அதிகமாக இருக்கும். இத்தேசத்தின் காடுகளில் கர்கம் என்னும் வெள்ளைக்குதிரைகளும்,கொடிய காட்டு விலங்குகளும் அதிகம் உண்டு. \nSection::::நதிகள்.\nஇந்த காம்போசதேசத்தின் கிழக்கிலும், பாஞ்சாலதேசத்தின் வடகிழக்கு மூலையில் கங்கோற்பத்தியில்கங்கையின் சிறு, சிறு அருவிகள் சைப்யா, சதாநீரா என்ற இரண்டு நதிகளாகி கிழக்குமுகமாய் ஓடி இந்த தேசத்தை செழிக்க வைக்கின்றது.\n\n"}
{"id": "206351", "url": "https://ta.wikipedia.org/wiki?curid=206351", "title": "நேபாளதேசம்", "text": "நேபாளதேசம்\n\nநேபாளதேசம் பாஞ்சாலதேசத்திற்கு வடமேற்கிலும், கோசலதேசத்திற்கு வடக்கிலும், ஆரட்டதேசத்திற்கு மேற்கிலும் இமயமலையின் தெற்கிலும், அகன்று விசாலமாக பரவி இருந்த தேசம்.\n\nSection::::இருப்பிடம்.\nஇந்த தேசத்தில் பூமி முழுவதும் எப்பொழுதும் இடைவிடாத பனி, மழை, குளிர் இவைகள் அதிகமாக இருக்கும். இந்த தேசத்திற்கு கிழக்கு பாகத்திலே ஆயவர்கம் என்ற ஓர் உபதேசமுண்டு.\n\nSection::::மலை, காடு, விலங்குகள்.\nஇந்த தேசத்திற்கு நடுவில் தவளகிரி என்ற பெரிய மலையும், குன்றுகளும், அடர்ந்த காடுகளாலும், பெரியமலைகளினாலும், சூழப்பட்டுள்ளதால், இதை மலை நாடு என்றே அழைப்பதுண்டு. இத்தேசத்தின் காடுகளில் வெள்ளைக் குதிரைகளும், வெண்மை ஆடுகளும் கொடிய காட்டு விலங்குகளும் அதிகம் உண்டு.\n\nSection::::நதிகள்.\nஇந்த நேபாளதேசத்தின் கிழக்கிலும், ஆரட்டதேசத்திற்கு மேற்கிலும், இமயமலையிலிருந்து உருவாகி தெற்கு நோக்கி ஓடுகிற நதி கௌசிகீ இந்த தேசத்தை செழிக்க வைக்கின்றது.\n\n"}
{"id": "206353", "url": "https://ta.wikipedia.org/wiki?curid=206353", "title": "ஆரட்டதேசம்", "text": "ஆரட்டதேசம்\n\nஆரட்டதேசம் இமயமலையில் கங்கை உற்பத்தியாகும் இடத்தில் தெற்கிலும், நேபாளதேசத்திற்கு கிழக்கில், கிழக்கு மேற்காக நீண்டு பரவி இருந்த தேசம்.\n\nSection::::இருப்பிடம்.\nஇந்த தேசத்தில் பூமி முழுவதும் எப்பொழுதும் இடைவிடாத பனி, மழை, குளிர் இவைகள் அதிகமாக இருக்கும்.\n\nSection::::மலை, காடு, விலங்குகள்.\nஇந்த தேசத்திற்கு நடுவில் பெரியமலையும், குன்றுகளும், அடர்ந்த காடுகளாலும், பெரியமலைகளினாலும், சூழப்பட்டுள்ளதால், இதை மலை நாடு என்றே அழைப்பதுண்டு. இத்தேசத்தின் காடுகளில் வெள்ளைக்குதிரைகளும், வெண்மை ஆடுகளும் கொடிய காட்டு விலங்குகளும் அதிகம் உண்டு.\n\nSection::::நதிகள்.\nஇந்த ஆரட்டதேசத்தில் இமயமலையிலிருந்து உருவாகி தெற்கு நோக்கி ஓடுகிற நதி கண்டகீ இந்த தேசத்தை செழிக்க வைக்கின்றது. \n\n"}
{"id": "206354", "url": "https://ta.wikipedia.org/wiki?curid=206354", "title": "விதேகதேசம்", "text": "விதேகதேசம்\n\nவிதேகதேசம் இமயமலையில் கங்கை உற்பத்தியாகும் இடத்தில் தெற்கிலும், ஆரட்டதேசத்தைக் காட்டிலும் ஆழமான பூமியாகவும், கோசலதேசத்திற்கு நேர்கிழக்கிலும், அங்கதேசத்திற்கு வடக்கிலும், பரவி இருந்த தேசம்.\n\nSection::::இருப்பிடம்.\nஇந்த தேசத்திற்கு மேற்கில் கண்டகீ நதிக்கு கிழக்கில் மலதம் என்றும், கரூசம் என்றும் இரு சிறு தேசங்கள் உண்டு. விதேகதேசம்|விதேகதேசமும் மலதம் கரூசம் ஆக இருதேசங்களும் சேர்ந்து ஒரு பெரிய அழகிய தேசமாக இருக்கும்.\n\nSection::::மலை, காடு, விலங்குகள்.\nஇந்த தேசம் கோசலதேசத்திற்கு சமமாய் செழிப்பான தேசமாகும். இமயமலையை அடுத்து இருந்த போதும் பெரிய மலைகளோ, அடர்ந்த காடுகளோ, இல்லை. இத்தேசத்தில் சிறு, சிறு குன்றுகளும், சிறு, சிறு காடுகளும் உண்டு. \nSection::::நதிகள்.\nஇந்த ஆரட்டதேசத்தில் இமயமலையிலிருந்து உருவாகி தெற்கு நோக்கி ஓடுகிற நதி கண்டகீ இந்த தேசத்தை செழிக்க வைக்கின்றது.\n\n"}
{"id": "206355", "url": "https://ta.wikipedia.org/wiki?curid=206355", "title": "பார்வததேசம்", "text": "பார்வததேசம்\n\nபார்வததேசம் இமயமலையின் கிழக்கு முனைக்கு தெற்கிலும், ஆரட்டதேசத்திற்கு கிழக்கில் பராக்சோதிசதேத்திற்கு மேற்கில் இமயமலையின் அடிவாரத்தில் பூமியிலும், இமயமலையின் மலை மேலும் பரவி இருந்த தேசம்.\n\nSection::::இருப்பிடம்.\nஇந்த தேசத்தில் பூமி முழுவதும் எப்பொழுதும் இடைவிடாத பனி, மழை, குளிர் இவைகள் அதிகமாக இருக்கும்.\n\nSection::::மலை, காடு, விலங்குகள்.\nஇந்த தேசத்தில் தொடர்குன்றுகளும், பெரிய மலைகளும், அடர்ந்த காடுகளும், சிறு, சிறு குன்றுகளும், சிறு, சிறு காடுகளும் உண்டு. \nSection::::நதிகள்.\nஇந்த பார்வததேசத்தில் இமயமலையிலிருந்து உருவாகி தெற்கு நோக்கி ஓடுகிற நதி மகாவேகா இந்த தேசத்தை செழிக்க வைத்து கிழக்கு நோக்கி ஓடி கொல்கத்தா நகருக்கு அருகில் கங்கையுடன் இணைகிறது.\n\n"}
{"id": "206358", "url": "https://ta.wikipedia.org/wiki?curid=206358", "title": "காமரூபதேசம்", "text": "காமரூபதேசம்\n\nகாமரூபதேசம் சிம்மதேசத்திற்கு வடகிழக்கிலும், பராக்சோதிசதேசத்திற்கு தெற்கிலும், விதேகதேசத்திற்கு நேர்கிழக்கிலும் ஓர் அகன்ற பூமியாய் பரவி இருந்த தேசம்.\n\nSection::::இருப்பிடம்.\nவிந்தியமலைக்கு வடக்கிலுள்ள தேசங்களில் கோசலதேசம் பெரியது, இந்த கோசலதேசத்தை விட காமரூபதேசம் பெரியது.\n\nSection::::மலை, காடு, விலங்குகள்.\nஇந்த தேசம் கோசலதேசத்திற்கு சமமாய் செழிப்பான தேசமாகும். பெரிய மலைகளும், அடர்ந்த காடுகளும், இத்தேசத்தில் கஜகிரி, அச்வகிரி, என்ற பெரிய மலைகளும் சிறு, சிறு குன்றுகளும், சிறு, சிறு காடுகளும் உண்டு. இக்காடுகளில் புலி, கரடி, குரங்கு, பலவிதமான கொடிய விலங்குகள் அதிகம் உண்டு. இத்தேசம் மேற்கிலும், வடக்கிலும் உயர்ந்து பிரம்மபுத்ரா நதியின் கரைவரையில் பூமி தாழ்ந்து இருக்கிறது.\nSection::::நதிகள்.\nஇந்த காமரூபதேசத்தின் நேர்கிழக்கில் பிரம்மபுத்ரா நதி என்ற பெயருடன் இந்த தேசத்தை செழிக்க வைக்கின்றது.\n\nSection::::விவசாயம்.\nஇமயமலையில் பிரம்மபுத்ரா நதி உருவாகி நேர்கிழக்காக ஓடி நெல், கோதுமை, பருத்தி, முதலியன விளைகிறது.\n\n"}
{"id": "206359", "url": "https://ta.wikipedia.org/wiki?curid=206359", "title": "காட்டு வாத்து", "text": "காட்டு வாத்து\n\nகாட்டு வாத்து (\"Mallard\"; / அல்லது \"Wild Duck\", \"Anas platyrhynchos\") என்பது அமெரிக்கா, ஐரோப்பியா, ஆசியா, தென் ஆப்பிரிக்கா ஆகிய மிதவெப்பமண்டல மற்றும் அயன அயல் மண்டலங்களில் இனப்பொருக்கம் செய்யும், ஆவுத்திரேலியா, நியூசிலாந்து நாடுகளுக்கு அறிமுகப்படுத்தப்பட்ட \"அனாட்டினே\" துணை இனப் பறவையாகும். இவ்வாத்து \"அனாட்டிடே\" குடும்பத்தைச் சேர்ந்ததாகும்.\n\n"}
{"id": "206360", "url": "https://ta.wikipedia.org/wiki?curid=206360", "title": "பராக்சோதிசதேசம்", "text": "பராக்சோதிசதேசம்\n\nபராக்கோதிசதேசம் காமரூபதேசத்திற்கு வடக்கில், இமயமலையின் கிழக்குமுனையில் மிகவும் பெரியதாக பரவி இருந்த தேசம்.\n\nSection::::இருப்பிடம்.\nஇந்த தேசத்தில் பூமி முழுவதும் எப்பொழுதும் இடைவிடாத பனி, மழை, குளிர் இவைகள் அதிகமாக இருக்கும். பூமி மட்டம் மேற்கில் உயர்ந்தும் பிரம்ம்புத்ரா நதி ஓரமாய் சரிவாகவும் இருக்கிறது. சீனதேசத்தைப் போல் பெரிய தேசமாகும்.\n\nSection::::மலை, காடு, விலங்குகள்.\nஇந்த தேசத்தின் மேற்கில் இமயமலையை அடுத்து இருந்த போதும் பெரிய மலைகளோ, அடர்ந்த காடுகளோ, இல்லை. இத்தேசத்தில் சிறு, சிறு குன்றுகளும், சிறு, சிறு காடுகளும் உண்டு. இக்காடுகளில் புலி, கரடி, குரங்கு, பலவிதமான கொடிய விலங்குகள் அதிகம் உண்டு.\n\nSection::::நதிகள்.\nஇந்த பராக்கோதிசதேசத்திற்கு இமயமலையில் உருவாகி நேர்கிழக்காக ஓடி,பிரம்மபுத்ரா நதி என்ற பெயருடன் இந்த தேசத்தை செழிக்க வைக்கின்றது.\n\nSection::::விவசாயம்.\nபராக்கோதிசதேசத்தின் பிரம்மபுத்ரா நதியினால் நெல், கோதுமை, பருத்தி, முதலியன விளைகிறது.\n\n"}
{"id": "206361", "url": "https://ta.wikipedia.org/wiki?curid=206361", "title": "சிம்மதேசம்", "text": "சிம்மதேசம்\n\nசிம்மதேசம் வங்கதேசத்திற்கு நேர்கிழக்கிலும் காமரூபதேசத்திற்கு தெற்கிலும், பிரம்மபுத்ரா நதியின் மேற்கு கரையில் உதயகிரி வரையிலும் பரவி இருந்த தேசம்.\n\nSection::::இருப்பிடம்.\nஇந்த தேசத்தின் பூமிமட்டம் இதற்கு கிழக்கே ஓடும் பிரம்மபுத்ரா நதியின் அடிக்கரை வரை பூமி சமமாக இருப்பதால் மிகவும் செழிப்புடன் இருக்கிறது.\n\nSection::::மலை, காடு, விலங்குகள்.\nஇந்த தேசம் சிம்மதேசத்தின் பூமி இமயமலையை அடுத்து இருந்த போதும் பெரிய மலைகளோ, அடர்ந்த காடுகளோ, நிறைந்து இருக்கிறது. இத்தேசத்தில் சிறு, சிறு குன்றுகளும், சிறு, சிறு காடுகளும் உண்டு. இக்காடுகளில் புலி, கரடி, குரங்கு, பலவிதமான கொடிய விலங்குகள் இல்லை. \nSection::::நதிகள்.\nஇந்த சிம்மதேசத்தின் மேற்குபாகத்தில் தெற்குமுகமாய் ஓடும் ரேவதிநதி பல பிரிவுகளாய் பிரிந்து ஓடி இந்த தேசத்தை செழிக்க வைக்கின்றது. பிரம்மபுத்ரா நதியின் சில பிரிவுகளும் இந்த தேசத்தை செழிக்க வைக்கின்றது.\n\n"}
{"id": "206362", "url": "https://ta.wikipedia.org/wiki?curid=206362", "title": "உத்கலதேசம்", "text": "உத்கலதேசம்\n\nஉத்கலதேசம் சித்ரகூட மலைக்கு தெற்கிலும் ஹேஹயதேசத்திற்கு கிழக்கிலும், மகோத நதியின் கரை முதல் வைதரணீ நதி உற்பத்தியாகும் இடம் வரையிலும் பரவி இருந்த தேசம்.\n\nSection::::இருப்பிடம்.\nஇந்த தேசம் கோசலதேசத்திற்கு சமமாய் செழிப்பான தேசமாகும். மகோத நதியின் தென்பாகமெல்லாம் மேகலதேசம் என்றும், வடக்கில் வைதரணீ நதி அருகே உள்ள பூமியெல்லாம் பல்லாடதேசம் என்றும் இரு உபதேசங்களை உடையதாகிறது.\n\nSection::::மலை, காடு, விலங்குகள்.\nஇந்த தேசத்தின் மேற்கில் ஹேஹயதேசத்திற்கு அருகில் கந்தர்வகிரி என்ற மலையும், அடர்ந்த காடுகளும், நிறைந்து இருக்கிறது. இத்தேசத்தில் சிறு, சிறு குன்றுகளும், சிறு, சிறு காடுகளும் உண்டு.\n\nSection::::நதிகள்.\nஇந்த உத்கலதேசத்தின் மேற்குபாகத்தில் மகோத நதி ஓடி இந்த தேசத்தை செழிக்க வைக்கின்றது. மகோத நதி இந்த உத்கலதேசத்தை கடந்து கிழக்குக் கடலில் வீழ்கிறது.\n\n"}
{"id": "206364", "url": "https://ta.wikipedia.org/wiki?curid=206364", "title": "பொன்னம்பலமேடு", "text": "பொன்னம்பலமேடு\n\nபொன்னம்பலமேடு (Ponnambalamedu) இது கேரளம் மாநிலம், பத்தனம்திட்டா மாவட்டம், ரானி வட்டத்தில், மேற்குத் தொடர்ச்சி மலைத்தொடரில் இருக்கும் பெரியார் தேசியப் பூங்காவின் பாதுகாக்கப்பட்ட பகுதியாகும்.\n\nSection::::இதன் சிறப்பு.\nஇங்கு சபரிமலை வழிபாட்டாளர்களுக்கு ஒவ்வொரு ஆண்டும் தைப்பொங்கல் / மகர சங்கிராந்தி (ஜனவரி 14) அன்று சூரிய மறைவிற்குப்பின் மகர ஒளி ஏற்றிக் காட்டப்படுகிறது\n\n"}
{"id": "206368", "url": "https://ta.wikipedia.org/wiki?curid=206368", "title": "சிவன்மலை", "text": "சிவன்மலை\n\nசிவன்மலை (\"Sivanmalai\") தமிழ்நாட்டில் திருப்பூர் மாவட்டம், காங்கேய வட்டத்தைச் சேர்ந்த வருவாய் கிராமமும், காங்கேயம் ஊராட்சி ஒன்றியத்தைச் சேர்ந்த ஊராட்சியும் ஆகும்.\n\nSection::::சிறப்பு.\nஇவ்வூரில் அமைந்துள்ள சுப்பிரமணியர் கோயில் தமிழ்நாட்டின் புகழ்வாய்ந்த முருகன் கோயில்களில் ஒன்று. அருணகிரிநாதரால் திருப்புகழில் பாடப்பட்ட பெருமை கொண்ட திருக்கோயில்.\n"}
{"id": "206371", "url": "https://ta.wikipedia.org/wiki?curid=206371", "title": "கில்டேபிராண்டு சரக்கிளி", "text": "கில்டேபிராண்டு சரக்கிளி\n\nகில்டேபிராண்டு சரக்கிளி (\"Hildebrandt's Starling\"; \"Lamprotornis hildebrandti\") என்பது சரக்கிளி இனப் பறவையாகும். இது சிறப்பின வகையும் முன்னர் \"செல்லி சரக்கிளி\" இனத்தினுள் உட்படுத்தப்பட்டிருந்தது. இவை எத்தியோப்பியா, சோமாலியா முதல் கென்யா வரை காணப்பட்டன. கில்டேபிராண்டு சரக்கிளி மற்றும் செல்லி சரக்கிளி என்பன மேற்கு ஆப்பிரிக்காவின் ஒரு சரக்கிளியுடன் சிறப்பின வகையாக இணைக்கப்பட்டது. இது தற்போது \"நோட்டாகுஸ்\" இனத்தினுள் வகைப்படுத்தப்பட்டுள்ளது. இப்பறவை சேர்மானிய ஆய்வாளரும் மாதிரியை கொண்ட முதல் ஐரோப்பியருமாக \"யோகானஸ் கில்டேபிராண்டு\" என்பவரின் பெயரைக் கொண்டுள்ளது.\n"}
{"id": "206372", "url": "https://ta.wikipedia.org/wiki?curid=206372", "title": "மீச்சிறப்பு சரக்கிளி", "text": "மீச்சிறப்பு சரக்கிளி\n\nமீச்சிறப்பு சரக்கிளி (\"Superb Starling\"; \"Lamprotornis superbus\") என்பது சரக்கிளி இனப் பறவையாகும். இது எத்தியோப்பியா, சோமாலியா, உகண்டா, கென்யா, தன்சானியா உள்ளிட்ட கிழக்கு ஆப்பிரிக்காவில் பொதுவாகக் காணபப்டும். இது \"Spreo superbus\" என்ற உயிரியற் பெயரால் அறியப்பட்டது.\n\n"}
{"id": "206375", "url": "https://ta.wikipedia.org/wiki?curid=206375", "title": "பளபளப்பு சரக்கிளி", "text": "பளபளப்பு சரக்கிளி\n\nபளபளப்பு சரக்கிளி (\"Cape Starling\", \"Red-shouldered Glossy-starling\" அல்லது \"Cape Glossy Starling\"; \"Lamprotornis nitens\") என்பது சரக்கிளி இனப் பறவையாகும்.\n\nஇது அங்கோலா, போட்சுவானா, கொங்கோ, காபோன், லெசோத்தோ, மொசாம்பிக்கு, நமிபியா, தென் ஆப்பிரிக்கா, சுவாசிலாந்து, சம்பியா, சிம்பாபே ஆகிய நாடுகளில் காணப்படும். 22 செமீ வரை வளரும் இப்பறவைகள் பற்றைகள், குறுங்காடுகள் மற்றும் கானகங்களில் ஆகிய இடங்களில் வசிக்கும்.\n\n"}
{"id": "206376", "url": "https://ta.wikipedia.org/wiki?curid=206376", "title": "திவான்", "text": "திவான்\n\nதிவான் என்ற தலைப்பில் உள்ள கட்டுரைகள்:\n\n"}
{"id": "206379", "url": "https://ta.wikipedia.org/wiki?curid=206379", "title": "வங்கதேசம் (புராதனம்)", "text": "வங்கதேசம் (புராதனம்)\n\nவங்கதேசம் அங்கதேசத்திற்கு கிழக்கிலும், மகததேசத்தின் தெற்கிலும், கலிங்க நாட்டிற்கு வடக்கிலும், உதயகிரி வரையிலும் பரவி இருந்த தேசம்.\n\nSection::::இருப்பிடம்.\nஇந்த தேசம் கொல்கத்தா நகரமிருக்கும் மாகாணத்திற்கு பௌண்ட்ர தேசம் என்றும் அதற்கு மேற்கில் கௌடம் என்றும் இதற்கு இரு உப தேசங்கள் உண்டு.\n\nSection::::மலை, காடு, விலங்குகள்.\nஇந்த தேசத்தில் சிறிய மலையும், அடர்ந்த காடுகளும், நிறைந்து இருக்கிறது. இத்தேசத்தில் சிறு, சிறு குன்றுகளும், சிறு, சிறு காடுகளும் குறைவாயும், செழிப்பான நல்ல பூமி அதிகமாகவும் இருக்கும். இந்த மலைகளில் ஹரகிரி, ஹரிகிரி என்னும் இரு மலைகளே மிகச்சிறந்தவை.\n\nSection::::நதிகள்.\nபிரம்மபுத்திரா ஆறு மற்றும் கங்கை ஆறுகள் வங்கதேசத்தின் வழியாக பாய்ந்து, வங்காள விரிகுடாவில் கலக்கிறது. \n\n"}
{"id": "206380", "url": "https://ta.wikipedia.org/wiki?curid=206380", "title": "திவான் (திரைப்படம்)", "text": "திவான் (திரைப்படம்)\n\nதிவான் 2003ல் வெளிவந்த இந்திய திரைப்படமாகும். சூர்யபிரகாஷ் இயக்கிய இப்படத்தில் சரத்குமார், கிரண் ராத்தோட், வடிவேலு (நடிகர்), சிறீமன், ஜெய் பிரகாசு ரெட்டி, சர்மிலி, ஆனந்த் ராஜ் (நடிகர்) மற்றும் மனோரம்மா ஆகியோர் நடித்திருந்தனர்.\n"}
{"id": "206383", "url": "https://ta.wikipedia.org/wiki?curid=206383", "title": "பொன்னம்பலம் (நடிகர்)", "text": "பொன்னம்பலம் (நடிகர்)\n\nபொன்னம்பலம் தமிழ் நடிகராவார். இவர் தமிழ் திரைப்படங்களில் முக்கிய கதாப்பாத்தரங்களில் நடித்துள்ளார்.\n\nSection::::வாழ்க்கை வரலாறு.\n2011 பிப்ரவரியில் அ.இ.அ.தி.முகாவில் இணைந்தார்.\n"}
{"id": "206391", "url": "https://ta.wikipedia.org/wiki?curid=206391", "title": "திருவாபரணம்", "text": "திருவாபரணம்\n\nதிருவாபரணம் (Thiruvabharanam) (മലയാളം) இது சபரிமலையில் குடிகொண்டிருக்கும் ‎இறைவனான சுவாமி ஐயப்பனுக்கு அணிவிக்கப்படும் ஆபரணம் ஆகும்.\n\nமூன்று பெட்டிகளில் உள்ள புனிதமான ஆபரணங்களை, மகரவிளக்கு திருவிழா ‎நடைபெறுவதற்கு மூன்று நாள் முன்னதாக, பந்தளம் அரண்மனையில் இருந்து சபரிமலைக்கு (80 கி.மீ) தலைச்சுமையாகப் புறப்படும். இந்த ஆபரணப் பெட்டியைச் சுமப்பதற்காகவே, பாரம்பரியமாகவே சில குடும்பங்கள் இருக்கின்றன. \nSection::::திருவாபரணப் பெட்டிகள்.\nSection::::திருவாபரணப் பெட்டி.\nஐயப்பன் சன்னதி\n\nSection::::வெள்ளிப் பெட்டி.\nமாளிகைபுறம் சன்னதி\nSection::::கொடிப்பெட்டி.\nமாளிகைப்புறம் சன்னதி\n\n"}
{"id": "206392", "url": "https://ta.wikipedia.org/wiki?curid=206392", "title": "கிரகஸ்தம்", "text": "கிரகஸ்தம்\n\nகிரகஸ்தம் எனப்படும் இல்லறம் என்பது, ஒருவன் வர்ணாசிரம தர்மத்தின்படி, பிரம்மச்சர்யம் என்ற நிலையைக் கடந்து ஒரு பெண்னை திருமணம் செய்து கொண்டு நல்வழியில் பொருள் ஈட்டி கர்ம யோகம் மற்றும் பக்தி யோகம் வழியில் வாழ்க்கையை நடத்துவதாகும். இதுவே கிரகஸ்த தர்மத்தின் இலக்கணமாகும். பகவான் ஸ்ரீகிருஷ்ணர் பகவத் கீதையில் வீடுபேறு அடைவதற்கு இல்லறமே நல்லறம் என்று கர்ம யோகம் எனும் தலைப்பில் விளக்கியுள்ளார். நன்மக்களை பெற்று தர்ம வழியில் ஈட்டிய பொருளை பயன்படுத்த வேண்டும்.\n\nSection::::கிரகஸ்த தர்ம கடமைகள்.\nஇல்லற வாழ்வில் ஈடுபடுபவன் அறவழியில் பணம் ஈட்டி, இல்லறத்தை நல்லறமாக நடத்த வேண்டும். மேலும் தவம், யாகம், யக்ஞம், தானம், அகிம்சை, பொருமை ஆகிய நற்பண்புகளை இல்லற தர்மத்தில் கடைபிடிக்க வேண்டும். இல்லறத்தார்கள் பஞ்ச மகாயக்ஞங்கள் எனும் கர்மங்கள் செய்வது சிறந்தது என இந்து சமய வேத வேதாந்த சாத்திரங்கள் கூறுகிறது. யக்ஞம் ஐந்து வகைப்படும்.\n\n1. தேவ / பிரம்ம யக்ஞம்:- வேத மந்திரங்களினால் வேள்விகள் வளர்த்து தேவர்களுக்கு ஹவிஸ் அளித்து மகிழ்விப்பதே தேவ அல்லது பிரம்ம யக்ஞம் எனப்படும்.\n\n2. ரிஷி / முனி யக்ஞம்:- உபநிடதங்கள், பிரம்ம சூத்திரம், பகவத் கீதை, இதிகாசங்கள், திருமுறைகள், திருக்குறள் போன்ற தெய்வீக நூல்களை கேட்டல், படித்தல் மற்றும் படித்தவைகளை மீண்டும் மீண்டும் மனதால் சிந்தித்தலே ரிஷி யக்ஞம் / முனி யக்ஞம் ஆகும்.\n\n3. பித்ரு யக்ஞம்:- நீத்தார் வழிபாட்டின் மூலம் தமது மூதாதைர்களுக்கு சிரார்த்தம், திதி, தர்ப்பணம் கொடுப்பதின் மூலம் இறந்த முன்னோர்களை மகிழ்விப்பது.\n\n4. மனுஸ்ய யக்ஞம்:- வீட்டிற்கு வரும் விருந்தினர்களுக்கு அமுது படைத்து விருந்தோம்புவது.\n\n5. பூத யக்ஞம்:- பசு, காகம் முதலிய விலங்குகளுக்கு உணவு படைத்தல்.\n\nஇல்லற தர்மத்தில் இருந்தாலும், பகவானிடம் பக்தி செலுத்த வேண்டும். படைக்கப்பட்ட பொருள்கள் எல்லாம் ஒரு காலாத்தில் அழியும் தன்மை உடையதோ அவ்வாறே கண்ணுக்குப் புலப்படாத சொர்க்கம் முதலிய லோகங்களும் அழியும் தன்மை உடையது என்று இல்லறத்தான் அறிந்து அதன்படி வாழ வேண்டும். \n\nஉடல் மற்றும் வீடு போன்ற பொருட்களில் “ நான் - எனது ” (அகங்காரம் - மமகாரம்) என்ற கர்வம் இன்றி வாழ வேண்டும். பொறுப்புணர்வு கொண்ட மகன்களிடம், குடும்பப் பொறுப்புகளை ஒப்படைத்து விட்டு, கிரகஸ்தன் (இல்லறத்தான்), தன் மனைவியை மகன்களிடம் ஒப்படைத்துவிட்டு அல்லது தன்னுடன் அழைத்துக் கொண்டு வனப் பிரஸ்த ஆசிரம (காட்டில் வாழ்தல்) தர்மத்தை ஏற்றுக் கொண்டு, பின்பு சந்நியாச தர்மத்தை ஏற்கவேண்டும்.\n\n\n\n"}
{"id": "206393", "url": "https://ta.wikipedia.org/wiki?curid=206393", "title": "சிவன்மலை சுப்பிரமணியர் கோயில்", "text": "சிவன்மலை சுப்பிரமணியர் கோயில்\n\nசிவன்மலை சுப்பிரமணியர் கோயில், தமிழ்நாட்டில் திருப்பூர் மாவட்டம், காங்கேயத்துக்கு அருகிலுள்ள சிவன்மலையில் அமைந்துள்ள அருணகிரிநாதரால் திருப்புகழில் பாடப்பெற்ற பெருமை கொண்ட முருகன் கோயில் ஆகும்.\n\nSection::::அமைவிடமும் போக்குவரத்தும்.\nகாங்கயத்திலிருந்து சுமார் ஐந்து கிலோமீட்டர் தொலைவில் இக்கோயில் சிவன்மலை மீது அமைந்துள்ளது. \n\nஇக் கோயிலின் அஞ்சல் முகவரி:\nஅருள்மிகு சுப்பிரமணியர் திருக்கோயில், சிவன்மலை, காங்கயம் வழி, திருப்பூர் மாவட்டம், தமிழ்நாடு -638701.\n\nஅருகிலுள்ள பேருந்து நிலையம்: காங்கயம்; அருகிலுள்ள ரயில்நிலையம்: திருப்பூர்; வானூர்தி நிலையம்: கோயம்புத்தூர்.\n\nசிவன்மலை மீதுள்ள கோயிலை நடைப்பயணமாக அடைய 496 படிகள் கொண்ட மலைப்பாதை அமைக்கப்பட்டுள்ளது. வாகனங்கள் மூலம் கோயிலுக்குச் செல்ல தனிப்பாதை உள்ளது. கோயில் நிர்வாகத்தாரால் மலை மீதுள்ள கோயிலுக்கு பேருந்து வசதி செய்யப்பட்டுள்ளது. தனியார் வாகனங்களிலும் செல்லலாம்.\n\nSection::::பெயர்க்காரணம்.\nசிவவாக்கியம் எனும் நூலை இயற்றிய சிவவாக்கியர் சித்தர் சிவன் மலையில் தங்கி தமது விருப்பதெய்வமான முருகப்பெருமானுக்கு திருக்கோயில் எழுப்பி வழிபட்டார். அவர் பெயரிலேயே மலை ’சிவன் மலை’ என்று வழங்கப்பட்டது.\n\nSection::::கற்பந்தல்கள்.\nமலைப்படியில் நடந்து செல்லும் போது பக்தர்கள் ஓய்வெடுக்க பல கற்பந்தல்கள் (மண்டபங்கள்) அமைந்துள்ளன.\n\nSection::::கோயில்.\nசிவன்மலை கோயிலுக்கு வெளியே தீபத்தூண் உள்ளது. அத் தூணின் அடிப்புறத்தில், விநாயகர் (கிழக்கே), சூலம் (தெற்கே), மயில் ((வடக்கே) மற்றும் தண்டபாணி (மேற்கே) வடிக்கப்பட்டுள்ளது. கோயிலின் உள்ளே தெற்குப் பிரகாரத்தில், கைலாசநாதர், ஞானாம்பிகை சன்னிதிகள் கிழக்குமுகமாக உள்ளன. மேற்குப் பிரகாரத்தில் தென்மேற்கு மூலையில் கன்னிமூலை விநாயகரும், வடமேற்கில் தண்டபாணியும், கருவறையின் வெளிச்சுவற்றில் தட்சிணாமூர்த்தி, துர்க்கை, துர்க்கைக்கு எதிரில் சண்டிகேஸ்வரர் உள்ளனர். சனிபகவானுக்குத் தனி சன்னிதியும் அதுதவிர நவக்கிரக சன்னிதியும் அடுத்து பைரவர் சன்னிதியும் அமைந்துள்ளன.\n\nபிரகாரம் சுற்றிவந்து, கொடிமரம், மயில்வாகனக் குறடு, பலிபீடம் கடந்தால், சுமுகர், சதேகர் துவாரபாலகர்கள். அடுத்து உள்ளே கருவறையில் சுப்பிரமணிய சுவாமி வள்ளி சமேதராக இருக்கிறார்.\nஇக்கோயிலின் தலவிருட்சமாக தொரட்டி மரம் உள்ளது.\n\nSection::::மரபு வரலாறு.\nசிவன் திரிபுரத்தை அழிக்க மேருமலையை வில்லாகப் பயன்படுத்தியபோது அதிலிருந்து சிதறிய ஒரு சிறுபகுதியே சிவன்மலை எனப்படுகிறது. இது பார்வதி மற்றும் அகத்தியர் சிவனை நோக்கித் தவம் செய்த தலம் என்றும், வள்ளிமலைக்குச் சென்று வள்ளியை மணம்முடித்த முருகன் வள்ளியுடன் இங்கு குடிகொண்டதாகவும் வரலாறு உள்ளது.\n\nஇந்த வரலாறு ’சிவமலைக் குறவஞ்சிப் பாடலில்’ கூட குறிப்பிடப்படுகின்றது.\n<poem>\nஅந்த மேரை ஈசன் திரிபுர சம்ஹாரம்\nசெய்ய வளைக்குங் காலை\nமுந்து கொடுமுடியுள் ஒன்று சிந்தி இங்கு\nவந்த சிவமலை இம்மலையே!’\n</poem>\n\nSection::::உத்தரவுப் பெட்டி.\nஇந்தக் கோயிலில் ஆண்டவன் உத்தரவின் பெயரில், ஒரு பொருளை வைத்து சிறப்புப் பூஜை செய்வது வழக்கமாக உள்ளது. பூசைக்குப் பின்னர், அப் பொருள் ’உத்தரவுப் பெட்டி’ என்றழைக்கப்படும் கண்ணாடிப் பெட்டிக்குள் பக்தர்களின் பார்வைக்காக வைக்கப்படுகிறது.\n\n\nஏதாவது ஒரு பக்தரின் கனவில் வந்து சிவன்மலை முருகன் ஒரு குறிப்பிட்ட பொருளை வைத்து பூஜை செய்ய உத்தரவிட, அந்த பக்தர் அப் பொருளை இக்கோயிலுக்குக் கொண்டு வருகிறார். அதன் நம்பகத்தன்மைக்காக கடவுள் முன் பூப்போட்டுப் பார்த்து உறுதி செய்யப்பட்ட பின்னர் அப் பொருள் கடவுளின் முன் வைத்துப் பூசைசெய்யப்பட்டு, மக்கள் பார்வைக்காக முன்மண்டபத்திலுள்ள உத்தரவுப் பெட்டிக்குள் வைக்கப்படுகிறது. வேறொரு பக்தரின் கனவில் மற்றொரு பொருளுக்கான உத்தரவு வரும்வரை பழைய பொருளே உத்தரவுப் பெட்டியில் நீடிக்கிறது. நடக்கப்போகும் நிகழ்வுகளின் முன்னறிவிப்பாக இப்பொருள்கள் முக்கியத்துவம் பெற்றவவை என்பது பக்தர்களின் நம்பிக்கை.\n\nSection::::சித்தர்கள்.\nசிவன்மலையில் இன்றும் ஏராளம் சித்தர்கள் தவம் செய்துகொண்டிருக்கின்றனர். புண்ணியம் செய்தோர் கண்களில் அவ்வப்போது சில சித்தர்கள் புலப்படுவதுண்டு.\n\nSection::::காசித் தீர்த்தம்.\nஇத்தல முருகரின் பக்தையான ஒரு பெண் காசி சென்று நீராட விரும்பியும் காசி செல்ல வசதியில்லாததால் மனம் வருந்த, தம் பக்தைக்காக முருகப்பெருமான் காசித் தீர்த்தத்தை இத்தலத்திற்கே வரவழைத்தார்.\n\n\nSection::::சிவபெருமான் சந்நதி.\nஸ்ரீ ஞானாம்பிகை சமேத ஸ்ரீ கைலாசநாதர் சன்னதியும் உள்ளது. சிவபெருமான், உமையம்மைக்கும் நவகன்னியருக்கும் தரிசனம் தந்தருளியதாக தலவரலாற்றில் கூறப்பட்டுள்ளது.\n\nSection::::கருணை இல்லம்.\n1997 ஆம் ஆண்டு, ஜூன் மாதம் முதல் இக்கோயில் நிர்வாகத்தின்கீழ் ஆதரவற்ற குழந்தைகளுக்கான ’கருணை இல்லம்’ ஒன்று இயங்கி வருகிறது. இத் திட்டத்தில் 25 குழந்தைகளுக்கு உணவு, உடை, உறைவிடம் மற்றும் கல்வி வழங்கப்படுகிறது.\n\n"}
{"id": "206394", "url": "https://ta.wikipedia.org/wiki?curid=206394", "title": "அங்கதேசம்", "text": "அங்கதேசம்\n\nஅங்கதேசம் வங்கதேசத்தின் வடமேற்கிலும், விதேகதேசத்திற்கு தெற்கிலும் கண்டகீநதி அருகில் வரை பரவி இருந்த தேசம். குந்தியின் மூத்த மகனான கர்ணனுக்கு கௌரவர்களில் மூத்தவனான துரியோதனனால் வழங்கப்பட்டதேசம் \n\nSection::::இருப்பிடம்.\nஇந்த தேசம் மேற்கில் உயர்ந்தும், கிழக்கில் சாய்ந்தும் மிகவும் நல்ல மண் வளத்துடன் இருக்கும் தேசமாகும். இதற்கு வடக்கில் அருணம் என்றும், தெற்கில் அபரகாசி என இரு உப தேசங்கள் உண்டு. இந்த தேசத்தில் எப்போதும் மழை பெய்து கொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் கிழக்குப்பாகத்தில் சிறு, சிறு குன்றுகளும், சிறு, சிறு காடுகளும் குறைவாயும், செழிப்பான நல்ல பூமி அதிகமாகவும் இருக்கும். இந்த மலைகளில் மோதாகிரி, என்னும் மலை மிகச்சிறந்தவை. இதில் கொடிய விலங்குகள் அதிகம்.\n\nSection::::நதிகள்.\nஇந்த அங்கதேசத்தின் வடக்கில் சம்பா என்னும் நகரத்தின் அருகில் கண்டகீ நதியும், கௌசிக நதியும் ஒன்று சேர்ந்து அங்க தேசத்தை செழிக்க வைக்கின்றது. அங்கதேசத்திற்கு மேற்கில் பூமியை கடந்து கிழக்குக் கடலில் வீழ்கிறது.\n\n\n"}
{"id": "206395", "url": "https://ta.wikipedia.org/wiki?curid=206395", "title": "மகததேசம்", "text": "மகததேசம்\n\nமகததேசம் காசிக்கு தெற்கில் யமுனையும், கங்கையும் கூடும் பிரயாகை என்னும் இடத்தில் கிழக்கில் கயா, தெற்கில் சித்திரகூட மலை வரை பரவி இருந்த தேசம்.\n\nSection::::இருப்பிடம்.\nஇந்த தேசம் நடுவில் உயர்ந்தும்,நான்கு பக்கங்களிலும் சரிவாய் சாய்ந்தும் மிகவும் நல்ல மண் வளத்துடன் இருக்கும் தேசமாகும். இந்த தேசத்தில் எப்போதும் மழை பெய்து கொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் கிழக்குப்பாகத்தில் சிறு, சிறு குன்றுகளும், சிறு, சிறு காடுகளும் குறைவாயும், செழிப்பான நல்ல பூமி அதிகமாகவும் இருக்கும். இந்த மலைகளில் சித்ரகூட மலை என்னும் மலை மிகச்சிறந்தவை. இந்த மலைத்தொடருக்கு கமட்டாகிரிஎன்றும் பெயர் உண்டு.\n\nSection::::நதிகள்.\nஇந்த மகததேசத்தின் சித்ரகூட மலையின் அருகில் பல்குனீ நதியும், தேவிகாந்தி நதியும் கிரிகாணதீர்த்தம் ஒன்று சேர்ந்து மகத தேசத்தை செழிக்க வைக்கின்றது. அங்கதேசத்திற்கு மேற்கில் கங்கையுடன் சேர்ந்து கிழக்குக் கடலில் வீழ்கிறது.\n\n"}
{"id": "206396", "url": "https://ta.wikipedia.org/wiki?curid=206396", "title": "ஹேஹயதேசம்", "text": "ஹேஹயதேசம்\n\nஹேஹகயதேசம் மகததேசத்திற்கு நேர் தெற்கிலும் சித்திரகூட மலை அடிவாரம் முதல், கிழக்கில் உத்கலதேசம் வரையிலும் பரவி தொடர்ந்து மகேந்திர மலை வரை பரவி இருந்த தேசம்.\n\nSection::::இருப்பிடம்.\nஇந்த தேசத்தின் மேற்கு எல்லை பூமி உயர்ந்தும், கிழக்குபாகத்தில் மகாநதி உண்டாகுமிடத்தில் சரிவாய் சாய்ந்தும் மிகவும் நல்ல மண் வளத்துடன் இருக்கும் தேசமாகும். இந்த தேசத்தில் எப்போதும் மழை பெய்து கொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் கிழக்குப்பாகத்தில் சிறு, சிறு குன்றுகளும், சிறு, சிறு காடுகளும் குறைவாயும், செழிப்பான நல்ல பூமி அதிகமாகவும் இருக்கும். இந்த மலைகளில் சித்ரகூட மலை என்னும் மலை மிகச்சிறந்தவை. இந்த மலைத்தொடருக்கு அருகில் பகுரூபம்என்னும் மலையும், தெற்கில் காஹள மலையும் உள்ளது. இம்மலைகளில் கொடிய விங்குகள் அதிகம் உண்டு.\n\nSection::::நதிகள்.\nஇந்த மகததேசத்தின் வடக்கில் சித்ரகூட மலைஎன்ற பெரியமலையும், அருகில் மகாநதி நதியும், பகுரூபம் மலையில் உருவாகும் நதியும் ஒன்று சேர்ந்து ஹேஹயதேசத்திற்கு வடமேற்கில் சோணாநதியுடன் சேர்ந்து கிழக்குக் கடலில் வீழ்கிறது.\n\n"}
{"id": "206397", "url": "https://ta.wikipedia.org/wiki?curid=206397", "title": "களிங்கதேசம்", "text": "களிங்கதேசம்\n\nகளிங்கதேசம் உத்கலதேசத்திற்கு தெற்கிலும் பிரம்மநதி கிழக்கு கடலில் சேருமிடத்திற்கு அருகில் வரையிலும் பரவி சிம்மாசலம் வரை பரவி இருந்த தேசம்.\n\nSection::::இருப்பிடம்.\nஇந்த தேசத்தின் தேற்குபாகத்திற்கு உட்ரதேசம் என்றும் தண்டகாரண்யத்திற்கு கிழக்கிலும், மகேந்திர மலைக்கு மேற்கிலும் வளத்துடன் இருக்கும் அடவசிகரம் என்ற தேசமாகும். இந்த தேசத்தில் எப்போதும் மழை பெய்து கொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் கிழக்குப்பாகத்தில் சிறு, சிறு குன்றுகளும், சிறு, சிறு காடுகளும் குறைவாயும், செழிப்பான நல்ல பூமி அதிகமாகவும் இருக்கும். மகேந்திர மலைகளில் பத்ராசலம், சிம்மாசலம் என்னும் மலை மிகச்சிறந்தவை. இந்த மலைத்தொடருக்கும் கூர்மகிரியின் அருகில் பரசுராமசிரம்என்னும் மலையும், குகையும் இப்போதும் உள்ளது. இம்மலைகளில் கொடிய விங்குகள் அதிகம் உண்டு.\n\nSection::::நதிகள்.\nஇந்த களிங்கதேசத்தின் வடக்கில் சித்ரகூட மலைஎன்ற பெரிய மலையும், அருகில் உருவாகும் கோதாவரி நதியும் ஒன்று சேர்ந்து களிங்க தேசத்தை செழிக்க வைக்கின்றது.\n\n"}
{"id": "206398", "url": "https://ta.wikipedia.org/wiki?curid=206398", "title": "மதன் பாப்", "text": "மதன் பாப்\n\nஎஸ். கிருஷ்ணமூர்த்தி (ஆங்கிலம்:Madhan Bob) என்னும் இயற்பெயர் கொண்ட இவர், மதன் பாப் என்று பரவலாக அறியப்படும் திரைப்பட நகைச்சுவையாளரும், நிகழ்ச்சி தொகுப்பாளரும் ஆவார்.\n\nஇசையமைப்பாளராக தன்னுடைய திரைப்பட வாழ்க்கையை தொடங்கினார். சன் தொலைக்காட்சியில் \"அசத்தப் போவது யாரு?\" என்ற நகைச்சுவை நிகழ்ச்சியில் நடுவராக பணியாற்றினார்.\n"}
{"id": "206401", "url": "https://ta.wikipedia.org/wiki?curid=206401", "title": "சூடாமணி விகாரம்", "text": "சூடாமணி விகாரம்\n\nசூடாமணி விகாரம் என்பது தமிழ்நாட்டில் நாகை மாவட்டத்தில் அமைந்திருந்த ஒரு பௌத்த விகாரமாகும். \n\nSection::::வரலாறு.\nமலாய் நாடு ( சுமத்ரா தீவு, நவீன இந்தோனேசியா) என்று இந்நாளில் குறிப்பிடப்படும் தீபகற்பம் அக்காலத்தில் ஸ்ரீவிஜயம் என்னும் பெயரால் பிரசித்தி பெற்று இருந்தது. அந்த நாட்டின் தலைநகரம் கடாரம் ஆகும். இதனை சைலேந்திர வம்சத்தினர் ஆண்டு வந்தனர் .\n\nஇவ்வம்சத்தில் மகரத்துவஜன் சூடாமணிவர்மன் எனும் மன்னன் புகழ்பெற்று விளங்கினான். அவனது மகன் விஜயோத்துங்கவர்மன் தன் தந்தையின் திருநாமத்தை நிலைநாட்ட இராஜராஜ சோழன் (கி.பி.985-1014) ஆட்சிக் காலத்தில் நாகப்பட்டினத்தில் சூடாமணி விகாரத்தைக் எழுப்பினான்..\n\nSection::::நினைவுக்குறிப்பு.\nசீன அறிஞர்கள் யுவான் சுவாங், யீஜிங் போன்றோரின் பயணக் குறிப்புகளிலும், நினைவுக் குறிப்புகளிலும் ஸ்ரீ விஜய அரச வம்சத்தை தோற்றுவித்த சைலேந்திர வம்சத்தினர் மலாயா, ஜாவா, சுமாத்திரா மற்றும் அதையொட்டிய நீரிணைப் பகுதிகளை ஆட்சி செய்ததை உருதிப்படுத்துகிறார்கள். இவர்கள் கடல் கடந்து கி.பி 8ஆம் நூற்றாண்டுகளில் தூரக்கிழக்கு நாடுகளில் ஆதிக்கம் செலுத்தியுள்ளது தெரிய வருகிறது.\n\nSection::::செப்பேடுகள்.\nநெதர்லாந்து நாட்டில் லெய்டன் பல்கலைக்கழகத்தில் (Leiden University) இருக்கும் செப்பேடுகளில் 5 சமஸ்கிருதத்திலும், 16 தமிழ் மொழியிலும் சூடாமணி விகாரம் பற்றி குறிப்பிடப்பட்டுள்ளது. இவற்றில் 21 செப்பேடுகள் பெரியதாகவும், 3 செப்பேடுகள் சிறியதாகவும் உள்ளது. இந்த செப்பேடுகளில் புத்த விக்கரத்திற்கு கூடுதல் மானியம் வழங்கப்பட்டது பற்றி தெளிவாக குறிப்பிடப்பட்டுள்ளது.\n\nசெப்பு கம்பியால் வளையம் செய்யப்பட்டு 21 செப்பேடுகளும் கோர்க்கப்பட்டுள்ளது. இதில் ராஜமுத்திரை இடப்பட்டுள்ளது. வட்டமான வளையத்துக்குள் இணைக்கப்பட்டு சோழர்களின் புலிச் சின்னம், 2 விளக்குகள், மீன் வடிவங்கள், சம்ஸ்கிருத உரை கோர்க்கப்பட்டு ராஜமுத்திரை இடப்பட்டிருக்கிறது.\n\nSection::::இடிப்பு.\n19ஆம் நூற்றாண்டில் பாண்டிச்சேரியிலிருந்து வெளியேற்றப்பட்ட ஏசு சபையினர் இந்த புத்த விகாரத்திற்கு பக்கத்தில் குடியேறினர். அவர்கள் இந்த கோபுரம் தங்களுக்கு அச்சுருத்தலாக இருப்பதாக கூறினார்கள். ஆகையால் ஆங்கிலேய அரசு 1867ஆம் ஆண்டு ஆகஸ்ட் மாதம் 28ஆம் தேதி அந்த புத்த விகாரத்தை இடிக்க ஆங்கிலேய அரசு உத்தரவிட்டது. இந்த விபரத்தை சர் டபிள்யூ. எலியட் தனது குறிப்பில் எழுதியுள்ளார். \n"}
{"id": "206402", "url": "https://ta.wikipedia.org/wiki?curid=206402", "title": "தித்திக்குதே", "text": "தித்திக்குதே\n\nதித்திக்குதே 2003ல் வெளிவந்த தமிழ் திரைப்படமாகும். இதில் ஜீவா, சிறீதேவி, போன்றோர் முக்கிய கதாப்பாத்திரத்தில் நடித்திருந்தனர். இத்திரைப்படம் தெலுங்கில் வெளிவந்த மனசந்தூ நுவ்வே என்பதனை தழுவி எடுக்கப்பட்டதாகும்.\n"}
{"id": "206405", "url": "https://ta.wikipedia.org/wiki?curid=206405", "title": "பிருந்தா சாரதி", "text": "பிருந்தா சாரதி\n\nபிருந்தா சாரதி என்றழைக்கப்படுகின்ற நா. சுப்பிரமணியன் ஓர் இந்திய திரைப்பட இயக்குனரும், வசனகர்த்தாவும் ஆவார். லிங்குசாமி இயக்கத்தில் வெளிவந்த ஆனந்தம் திரைப்படத்தில் வசனம் எழுதி தன்னுடைய திரைப்பட வாழ்க்கையை தொடங்கினார். லிங்குசாமியுடன் இணைந்து பணியாற்றிவர் பின்பு சுயமாக படங்களை இயக்கினார்.\n\n1965இல் கும்பகோணத்தில் பிறந்தவர். இவருடைய பெற்றோர் சுப. நாராயணன்-ருக்மணி ஆவர். இவர் கும்பகோணம் அரசு ஆண்கள் கல்லூரியில் இயற்பியலில் இளங்கலைப் பட்டமும், மதுரைக் காமராஜர் பல்கலைக் கழகத்தில் தமிழில் முதுகலைப் பட்டமும் பெற்றிருக்கிறார்.\n\nSection::::நூல்கள்.\nகீழ்க்கண்ட கவிதை நூல்கள் உள்ளிட்ட பல நூல்களை எழுதியுள்ளார்.\n\nSection::::விருதுகள்.\nகீழ்க்கண்டவை உள்ளிட்ட பல விருதுகளைப் பெற்றுள்ளார்.\n\n"}
{"id": "206413", "url": "https://ta.wikipedia.org/wiki?curid=206413", "title": "டாடாயியம்", "text": "டாடாயியம்\n\nடாடாயியம் என்பது 20 ஆம் நூற்றாண்டின் முற்பகுதியில் ஐரோப்பாவில் தோற்றம் பெற்ற ஒரு கலை இயக்கம். பலர் டாடாயியம் 1916ல் சுவிட்சர்லாந்தில் உள்ள சூரிச்சில் தொடங்கியது என்கின்றனர். அங்கிருந்து இவ்வியக்கம் செருமனிக்குப் பரவியது. ஆனால், நியூயார்க் டாடாயியத்தின் உச்சம் 1915 ஆம் ஆண்டுக்கு முற்பட்டது என்ற கருத்தும் உண்டு. இவ்வியக்கம் முதன்மையாக காட்சிக்கலைகள், இலக்கியம், கவிதை, கலை அறிக்கைகள், கலைக் கோட்பாடு, நாடகம், வரைகலை வடிவமைப்பு என்பவற்றோடு தொடர்புடையது. இவ்வியக்கம், தனது போர் எதிர்ப்புக் கொள்கைகளை அக்காலத்தில் நடைமுறையில் இருந்த கலைக்கான நியமங்களை மறுதலிப்பதன் மூலம் முன்னெடுத்தது. டாடாயியம் போர் எதிப்புக்கொள்கைகளைக் கடைப்பிடித்ததோடு பூர்சுவாக்களுக்கு எதிரானதாகவும் இருந்தது. அத்துடன், தீவிர இடதுசாரிகளுடன் அரசியல் தொடர்புகளையும் கொண்டிருந்தது.\n\nஇந்த இயக்கம் முக்கியமாக, பொதுக் கூடல்கள், ஆர்ப்பாட்டங்கள், கலை இலக்கிய ஆய்விதழ்களை வெளியிடல் போன்றவற்றோடு கலை, அரசியல், பண்பாடு போன்ற பல தலைப்புக்களில் பல்வேறு ஊடகங்களில் கலந்துரையாடுதல் போன்ற நடவடிக்கைகளிலும் ஈடுபட்டிருந்தது. இவ்வியக்கத்தின் முக்கியமானவர்களுள் இயூகோ பால், எம்மி என்னிங்சு, ஆன்சு ஆர்ப், ராவோல் அவுசுமன், கன்னா கோச், யொகான்னசு பாதெர், திருசுத்தான் சாரா, பிரான்சிசு பிக்காபியா, ரிச்சார்ட் இயுவெல்சென்பெக், சார்ச் குரொசு, யோன் ஆர்ட்பீல்ட், மார்செல் டுச்சாம்ப், பீட்ரிசு வூட், குர்ட் சுவிட்டர்சு, ஆன்சு ரிச்சர் என்பவர்களும் அடங்குவர்.\n\n\n"}
{"id": "206420", "url": "https://ta.wikipedia.org/wiki?curid=206420", "title": "பசிலெயசு", "text": "பசிலெயசு\n\nபசிலெயசு (\"Basileus\", பன்மை , \"basileis\"/\"பசிலெயிசு\") என்ற கிரேக்கச் சொல் வரலாற்றில் பல்வேறு மன்னர்களுக்கான பட்டமாக இருந்துள்ளது. ஆங்கிலத்தில் இது பைசாந்தியப் பேரரசர்கள் பயன்படுத்திய பட்டமாக அறியப்பட்டாலும் வரலாற்றில் இது பண்டைக் கிரேக்கத்தில் இறைமையும் அதிகாரமும் உள்ள நபர்களுக்கு பயன்படுத்தப்பட்டுள்ளது; தற்கால கிரேக்க மன்னர்களுக்கும் இப்பட்டம் இருந்துள்ளது. \n\nஇதன் பெண்பாற் பெயராக பசிலிசா, பசிலெயா, பசிலெசு மற்றும் வழக்கொழிந்த பசிலின்னா என்பன உள்ளன.\n\n"}
{"id": "206423", "url": "https://ta.wikipedia.org/wiki?curid=206423", "title": "பெல்லா", "text": "பெல்லா\n\nபெல்லா (\"Pella\", ), கிரேக்கத்தின் தொன்மையான நகரமாகும். இது தற்கால கிரேக்கத்தின் மத்திய மக்கெடோனியா மாநிலத்தில் பெல்லா மண்டலப்பகுதியில் அமைந்துள்ளது. பண்டைய மக்கெடோன் அரசர்களின் தலையகரமாக விளங்கியது. பண்டைய பெல்லா நகரம் இருந்தவிடத்தில் தற்போது \"பெல்லா தொல்லியல் அருங்காட்சியகம்\" அமைந்துள்ளது.\n"}
{"id": "206424", "url": "https://ta.wikipedia.org/wiki?curid=206424", "title": "பொன்னம்பலம்", "text": "பொன்னம்பலம்\n\nபொன்னம்பலம் என்ற பெயரில் உள்ள கட்டுரைகள்:\n\n\n"}
{"id": "206429", "url": "https://ta.wikipedia.org/wiki?curid=206429", "title": "யாழ்ப்பாணம் சர்வதேச விமான நிலையம்", "text": "யாழ்ப்பாணம் சர்வதேச விமான நிலையம்\n\nயாழ்ப்பாணம் சர்வதேச விமான நிலையம் (\"Jaffna International Airport\", இலங்கையின் யாழ்ப்பாண மாவட்டத்தில் பலாலி என்னும் இடத்தில் உள்ள படைத்துறை வானூர்தித் தளமும், பன்னாட்டு வானூர்தி நிலையமும் ஆகும். யாழ்ப்பாண நகரில் இருந்து 16 கிமீ (9.9 மைல்) வடக்கே அமைந்துள்ள இவ்வானூர்தி நிலையம், பலாலி விமான நிலையம் (\"Palaly Airport\") அல்லது பலாலி விமானப் படைத்தளம் (\"SLAF Palaly\") எனவும் அழைக்கப்படுகிறது. இரண்டாம் உலகப் போரின் போது பிரித்தானிய வான் படையின் பயன்பாட்டுக்காக நிர்மாணிக்கப்பட்டு, பின்னர் நாட்டின் இரண்டாவது பன்னாட்டு வானூர்தி நிலையமாகப் பயன்படுத்தப்பட்டு வந்தது. பின்னர் இலங்கை வான்படை இதனைக் கையகப்படுத்தியது.\n\nSection::::வரலாறு.\nஇரண்டாம் உலகப் போரின் போது பிரித்தானிய வான் படை இலங்கையின் காங்கேசன்துறைக்கு அருகில் பலாலியில் வான்வெளிக்களம் ஒன்றை அமைத்தது. போரின் போது இத்தளத்தில் பிரித்தானியாவின் வான்படையணிகளும் (இல. 160, இல. 203, இல. 292, இல. 354) வான்-கடல் மீட்பு அணிகளும் இங்கு நிலை கொண்டிருந்தன. போரின் முடிவை அடுத்து இவ்வான்வெளிக்களம் பிரித்தானியரால் கைவிடப்பட்டதை அடுத்து, இலங்கையின் குடிமை வான்போக்குவரத்துத் திணைக்களம் இதனைக் கையேற்றது. \n\nஏர் சிலோன் நிறுவனத்தின் முதலாவது பயணம் 1947 டிசம்பர் 10 இல் இரத்மலானை வானூர்தி நிலையத்தில் இருந்து பலாலி வழியாக சென்னைக்கு நடத்தப்பட்டது. இலங்கை விடுதலை அடைந்த பின்னர் இவ்வானூர்தி நிலையத்தூடாக தென்னிந்திய நகரங்களுக்கும், கொழும்புக்கும் சேவைகள் இடம்பெற்றன. ஈழப்போர் ஆரம்பித்ததை அடுத்து பயணிகள் சேவை மட்டுப்படுத்தப்பட்டது.\n\n1976 ஆம் ஆண்டில் இலங்கை வான்படையின் பிரிவு ஒன்று இங்கு நிறுவப்பட்டது. 1982 சனவரி முதல் இப்படைப்பிரிவின் வான்வெளிக்களமாகப் பயன்படுத்தப்பட்டு வந்தது. வானூர்தி நிலையம் ஈழப்போரில் பங்கேற்ற ஆயுதப் படையினருக்கு பயன்பட்டது. 1990களின் ஆரம்பத்தில் வானூர்தி நிலையத்தைச் சுற்றியுள்ள பகுதிகள் அனைத்தும் அதியுயர் பாதுகாப்பு வலயமாக அறிவிக்கப்பட்டு, அங்கு குடியிருந்த பொது மக்கள் அனைவரும் வெளியேற்றப்பட்டனர். 1990 முதல் 1995 வரை வலிகாமம் பகுதியில் அரசுக் கட்டுப்பாட்டில் இருந்த ஒரே இடம் இந்த உயர் பாதுகாப்பு வலயம் மட்டுமே. 1995 இல் வலிகாமம் இராணுவத்தினரால் கைப்பற்றப்பட்டதை அடுத்து, பயணிகள் போக்குவரத்து அனுமதிக்கப்பட்டது. 1996 இல் லயன் ஏர் தனியார் நிறுவனம் கொழும்புக்கு போக்குவரத்து சேவையை ஆரம்பித்தது. 1998 மார்ச் மாதத்தில் மொனாரா ஏர்லைன்சு நிறுவனம் தனது சேவையை ஆரம்பித்தது. இச்சேவை இராணுவத் தேவைகளுக்காகப் பயன்படுத்தப்படுவதாகக் கூறி விடுதலைப் புலிகள் அச்சுறுத்தியதை அடுத்து இச்சேவை 1998 செப்டம்பர் 16 இல் நிறுத்தப்பட்டது. 1998 செப்டம்பர் 29 ஆம் நாள் இரத்மலானையை நோக்கி பகல் 1:48 மணிக்குப் புறப்பட்ட பயணிகள் வானூர்தி லயன்ஏர் 602, 2.10 மணியளவில் காணாமல் போனது. மன்னாருக்கு 15கிமீ வடக்கே இரணைமடு என்ற இடத்தில் இது கடலில் மூழ்கியதாக உள்ளூர் மக்கள் தெரிவித்தனர். அதில் பயணம் செய்த அனைத்து 55 பேரும் கொல்லப்பட்டனர். இவ்வானூர்தியை விடுதலைப் புலிகளே சுட்டு வீழ்த்தியதாகக் குற்றம் சாட்டப்பட்டது.\n\n2002 ஆம் ஆண்டில் நோர்வே அரசின் ஆதரவுடனான போர் நிறுத்தம் ஏற்பட்டதை அடுத்து பயணிகள் சேவைகள் மீண்டும் ஆரம்பித்தன. சூன் 2002 எக்ஸ்போஏர் சேவை யாழ்ப்பாணத்திற்கும் கொழும்புக்கும் இடையில் ஆரம்பிக்கப்பட்டது. 2013 சனவரி 4 இல் புதிய பயணிகள் ஏறுதுறை நிறுவப்பட்டது.\n"}
{"id": "206433", "url": "https://ta.wikipedia.org/wiki?curid=206433", "title": "யவனதேசம்", "text": "யவனதேசம்\n\nயவனதேசம் மகாராட்டிரதேசத்திற்கு தென்கிழக்கிலும், குளிந்த்தேசத்திற்கு வடக்கிலும், ஆந்திரதேசத்திற்கு மேற்கிலும் கோதாவரிநதியின் தெற்குபாக பூமியில் கிழக்கு மேற்காக நீண்டு, அகன்று பரவி இருந்த தேசம்.\n\nSection::::இருப்பிடம்.\nஆந்திரதேசம் போலவே இத்தேசத்தின் பூமி பாதி நல்ல பூமியாகவும், பாதி பூமி காடுகளும், மேடு, பள்ளங்கள் இல்லாமல் சம்மாகவே இருக்கும். இந்த தேசத்தில் பருவ மழை பெய்து கொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் மேற்கில் சூர்யமுகமலையும், அதன் மலைத் தொடர்களும், சிறு, சிறு குன்றுகளும், சிறு, சிறு காடுகளும் செழிப்பான நல்ல பூமியும் இருக்கும். இத்தேசத்தில் புன்செய் பயிர்களே அதிகமிருக்கும்.\n\nSection::::நதிகள்.\nயவனதேசத்தின்வடபாகம் முழுவதும் கோதாவரிநதியும்யவனதேசத்தின் தெற்குபாகத்தில் மால்யவான் மலையிலிருந்து கிழக்கு நோக்கி ஓடிவரும் பம்பா நதி,பீமநதி, கிருட்டிணாநதி,துங்கபத்ராநதி ஆகியன யவனதேசத்தை செழிக்க வைக்கின்றது.\n\nSection::::சிறப்பு.\nஇந்த யவனதேசத்தைப் போன்றே, கோசலம், சூரசேநம், வங்கம், சோழம் ஆகிய தேசங்களும் புராதன இந்தியாவில் நீர்வளம், நிலவளம் பொருந்தியது.\n\n"}
{"id": "206434", "url": "https://ta.wikipedia.org/wiki?curid=206434", "title": "மகாராட்டிரதேசம்", "text": "மகாராட்டிரதேசம்\n\nமகாராட்டிரதேசம் கொங்கணதேசம் முதல் மேற்கு கடற்கரை ஓரமாக கோகர்ணம் வரையிலும், யவனதேசத்திற்கு மேற்கிலும், தண்டகாரண்யம்,பஞ்சவடி, இவைகளின் தென்மேற்கிலும் பரவி நடுவில் சதுரமான பூமியாய் இருந்த தேசம்.\n\nSection::::இருப்பிடம்.\nஆந்திரதேசம் போலவே இத்தேசத்தின் பூமி பாதி நல்ல பூமியாகவும், பாதி பூமி மண்ணும், கல்லும், மணலும், மேடு, பள்ளங்கள் இல்லாமல் சம்மாகவே இருக்கும். இந்த தேசத்தில் வருடத்தில் 8 மாதம் மழை பெய்து கொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் வடக்கில் பஞ்சவடியும்ருசுயமுகமலையும், மால்யவான் மலையும் அதன் மலைத் தொடர்களும், சிறு, சிறு குன்றுகளும், சிறு, சிறு காடுகளும் செழிப்பான நல்ல பூமியும் இருக்கும். இத்தேசத்தில் புன்செய் பயிர்களே அதிகமிருக்கும்.\n\nSection::::நதிகள்.\nமகாராட்டிரதேசத்தின்வடபாகம் முழுவதும் யவனதேசத்தின் தெற்குபாகத்தில் மால்யவான் மலையிலிருந்து கிழக்கு நோக்கி ஓடிவரும் துங்கவேணா நதி மகாராட்டிரதேசத்தை செழிக்க வைக்கின்றது.\n\nSection::::சிறப்பு.\nஇந்த மகாராட்டிரதேசத்தில் பஞ்சவடி, கிஷ்கிந்தை, மகாபரபுரம், மகாபலேசுவரம், பரதிஷ்டானம் போன்ற நகரங்கள் இராமாயண காலத்தில் சிறப்புற்று இருந்தன.\n\n"}
{"id": "206435", "url": "https://ta.wikipedia.org/wiki?curid=206435", "title": "குளிந்ததேசம்", "text": "குளிந்ததேசம்\n\nகுளிந்ததேசம் யவனதேசத்திற்கு தெற்கிலும், திராவிடதேசத்திற்கு வடக்கிலும், துங்கபத்ரா கிருட்டிணா நதிகளின் நடுவில் மிகச் சிறிய அளவில் பரவி இருந்த தேசம்.\n\nSection::::இருப்பிடம்.\nதெற்கில் துங்கபத்ரா நதியும், வடக்கில் கிருட்டிணா நதியும் எப்படி கிழக்கு நோக்கி ஓடுகிறதோ அது போலவே குளிந்ததேசத்தின் பூமி அமைப்பாகும். இந்த தேசத்தில் எப்போதும் மழை பெய்து கொண்டே இருக்கும்.\n\nSection::::மலை, காடு, விலங்குகள்.\nஇந்த தேசத்தின் மலைஅடிவாரங்களில் சிறு, சிறு குன்றுகளும், சிறு, சிறு காடுகளும் செழிப்பான நல்ல பூமி அதிகமாகவும் இருக்கும்.\n\nSection::::நதிகள்.\nஇந்த குளிந்ததேசத்தில் கிருட்டிணா நதியும், துங்கபத்ரா நதியும் சேர்ந்து குளிந்ததேசத்தை செழிக்க வைக்கின்றது.\n\n"}
{"id": "206436", "url": "https://ta.wikipedia.org/wiki?curid=206436", "title": "திராவிடதேசம்", "text": "திராவிடதேசம்\n\nதிராவிடதேசம் (Dravida Kingdom) குளிந்ததேசத்தின் தெற்பாகத்தில் ஓடும், கிருட்டிணா நதிக்கு தெற்கிலும், சோழதேசத்திற்கு வடக்கிலும்,விசாலமான பூமியில் பரவி இருந்த தேசம்.\n\nSection::::இருப்பிடம்.\nஇந்த தேசத்தில் பூமி கிடைமட்டமாகவும், மேடு, பள்ளமும், காணப்படும். இந்த தேசம் வருடத்தில் 6 மாத காலம் வெப்பம் அதிகமாக இருப்பதால் இப்பூமியின் மக்கள் கருத்த நிறமுடையவர்களாக இருப்பார்கள்.\n\nSection::::மலை, காடு, விலங்குகள்.\nஇந்த தேசத்தின் நான்கு பக்கங்களிலும் மலைகள் உண்டு. இவை பெரும்பாலும் சிறு, சிறு குன்றுகளும், சிறு, சிறு காடுகளும் செழிப்பான நல்ல பூமி அதிகமாகவும் இருக்கும்.\n\nSection::::நதிகள்.\nஇந்த திராவிடதேசத்தில் சுவர்ணமுகி நதியும், வேகவதி நதியும், க்ஷீரநதி (பாலாறு) பெண்ணையாறு, கருடநதி சேர்ந்து திராவிடதேசத்தை செழிக்க வைக்கின்றது.\n\nSection::::வேளாண்மை.\nஇந்த திராவிடதேசத்தில் நந்தவனங்கள், ஈச்சை, நாணல், கொங்கு, பனை, பலா, புளி, இலவை, இலுப்பை, முதலிய எண்ணெய் வித்துக்கள் உள்ள மரங்களும், துவரை, கடலை போன்ற புன்செய் பயிர்களும் விளைகின்றது.\n\nSection::::சிறப்பு.\nஇந்த திராவிடதேசத்தின் நடுவில் திருவேங்கடமும், காஞ்சிபுரமும் சிறப்பு வாய்ந்த தலங்களாகும்.\n\n"}
{"id": "206438", "url": "https://ta.wikipedia.org/wiki?curid=206438", "title": "சிம்மளதேசம்", "text": "சிம்மளதேசம்\n\nசிம்மளதேசம் ( சிங்கள தேசம்) பாண்டியதேசத்திற்கு கிழக்கிலுள்ள இராமேசுவரத்திற்கு வெகு தொலைவில் நான்கு பக்கமும் கடலால் சூழப்பட்ட விசாலமான பூமியில் பரவி இருந்த, இருக்கிற தேசம்.\n\nSection::::இருப்பிடம்.\nஇந்த சிம்மள( சிங்கள தேசம்)தேசத்தில் பூமி வடக்கே குருகலாகவும், தெற்கே அகன்றும், நடுவில் உயர்ந்தும், கடல் ஓரங்களில் சரிந்தும் மேடும், பள்ளமும், காணப்படும்.\n\nSection::::மலை, காடு, விலங்குகள்.\nஇந்த தேசத்தில் நிறைய மலைகள் உண்டு, இவற்றில் சிம்மகிரி என்பதே மிகவும் உயரமானது. சிறு, சிறு குன்றுகளும், சிறு, சிறு காடுகளும் செழிப்பான நல்ல பூமி அதிகமாகவும் இருக்கும். இம்மலையிலிருந்து வேணா என்னும் நதி கிழக்குமுகமாய் ஓடி கிழக்குக் கடலுடன் இணைகிறது.\n\nSection::::நதிகள்.\nஇந்த சிம்மள( சிங்கள தேசம்) தேசத்தில், சிம்மகிரி என்ற மலையில் உற்பத்தியாகும் வேணா நதி சிம்மள( சிங்கள தேசம்)தேசத்தை செழிக்க வைக்கின்றது.\n\nSection::::வேளாண்மை.\nஇந்த சிம்மள( சிங்கள தேசம்)தேசத்தில் நெல், வழை, கரும்பு, போன்ற பயிர்களும் விளைகின்றது.\n\nSection::::சிறப்பு.\nஇந்த சிம்மள( சிங்கள தேசம்)தேசத்தில், வேணா நதி கடலில் கலக்குமிடத்தில் அழகிய வெண்முத்துக்கள் சிறப்பு வாய்ந்த தாகும்.\n\n"}
{"id": "206440", "url": "https://ta.wikipedia.org/wiki?curid=206440", "title": "சீனக்குடா வானூர்தி நிலையம்", "text": "சீனக்குடா வானூர்தி நிலையம்\n\nசீனக்குடா வானூர்தி நிலையம் (\"China Bay Airport\") இலங்கையின் கிழக்கு மாகாணத்தில், அமைந்துள்ள வான்படைத் தளமும் உள்ளூர் வானூர்தி நிலையமும் ஆகும். திருகோணமலை நகரில் இருந்து 7 கிமீ தென்மேற்கே சீனக்குடாவில் அமைந்துள்ள இந்த வானூர்தி நிலையம் திருகோணமலை வானூர்தி நிலையம் (\"Trincomalee Airport\") என்றும் அழைக்கப்படுகிறது. குடியேற்றக் காலத்தில் பிரித்தானியரால் கட்டப்பட்டுப் பயன்படுத்தப்பட்டு வந்த இந்நிலையத்தைப் பின்னர் இலங்கை வான்படையினர் தமது தேவைக்காகக் கையகப்படுத்தினர்.\n\nSection::::வரலாறு.\n1920களில் பிரித்தானியர் சீனக்குடாவில் தமது வான்தளம் ஒன்றை நிறுவினர். இரண்டாம் உலகப் போர்க் காலத்தில் 1942 மார்ச்சில் பிரித்தானிய வான்படையினர் இங்கு தமது தளத்தை அமைத்தன. ஹோக்கர் அரிக்கேன், ஸ்பிட்ஃபயர், கட்டலீனா போர் வானூர்திகள் இங்கு வந்திறங்கின. இத்தளம் மீது 1942 ஏப்ரல் 9 இல் சப்பானியர் குண்டு வீசித் தாக்கினர். மலாயாவை யப்பானியரிடம் இருந்து கைப்பற்றுவதற்கு கூட்டுப் படையினருக்கு இவ்வான்தளம் மிகவும் உதவியாக இருந்தது. இவ்வான்தளத்தை பி29 குண்டுவீச்சு விமானங்கள் பயன்படுத்தின.\n\nஇலங்கை பிரித்தானியரிடம் இருந்து விடுதலை பெற்ற பின்னரும், பிரித்தானியர் கட்டுநாயக்காவினல் வான்படைத் தளத்தையும், திருகோணமலையில் கடற்படைத்தளத்தையும், தியத்தலாவையில் முகாம் ஒன்றையும் பேணி வந்தனர். திருகோணமலை கடற்படைத் தளம் சீனக்குடா வான்தளத்தையும் உள்ளடக்கியிருந்தது. 1952 ஆம் ஆண்டில் இங்கு பயணிகள் வானூர்திகளும் இறங்கிச் செல்ல அனுமதிக்கப்பட்டன. 1957 நவம்பரில் இலங்கையில் இருந்த அனைத்து பிரித்தானியப் படைத்தளங்களையும் இலங்கை அரசு பொறுப்பேற்றது. 1976 மார்ச்சு மாதத்தில் சீனக்குடா வான்படைத்தளம் இலங்கை வான்படை அக்காதமியாக மாற்றப்பட்டது. ஈழப்போர் ஆரம்பித்ததை அடுத்து 1987 சனவரி முதல் இத்தளம் மீண்டும் வான்படைத் தளமாக்கப்பட்டது.\n"}
{"id": "206444", "url": "https://ta.wikipedia.org/wiki?curid=206444", "title": "வங்கதேச அறிவாளிகள் படுகொலை (1971)", "text": "வங்கதேச அறிவாளிகள் படுகொலை (1971)\n\n1971 வங்கதேச அறிவாளிகள் படுகொலை என்பது‍ 1971 இல் கிழக்கு‍ பாக்கிஸ்தானில் (இன்றைய வங்காளதேசம்) வங்காளதேச விடுதலைப் போர் ஆதரவாளர்களாயிருந்த அறிஞர்களைக் கொன்றொழிக்க பாகிஸ்தான் இராணுவத்தாரால் மேற்கொள்ளப்பட்ட நடவடிக்கை ஆகும்.\n\nSection::::மார்‌ச்சு‍ 25.\nசர்ச்லைட் நடவடிக்கையின் முதற்கட்ட நடவடிக்கையாக, 1971 ஆம் ஆண்டு, மார்ச்சு‍ 25 அன்று இரவு டாக்கா பல்கலைக்கழக ஆசிரியர்கள் பலர் கொல்லப்பட்டனர்.\n\nSection::::படுகொலையின் பின்னணி.\nகிழக்கு‍, மேற்கு‍ என இரண்டு‍ பிரிவாக பாகிஸ்தான் இருந்தது. மதத்தால் இசுலாமியரான மக்கள் தேசிய இனத்தால் வேறுபட்டு‍ இருந்தனர். கிழக்கு பாகிஸ்தானில் வங்காளி தேசிய உணர்வு பெருகியது. அந்த நிலையை உருவாக்கியதில் அறிவாளிகளின் பங்கு‍ இருந்தது.\n\nமுரண்பாடுகள் முற்றியதால் பாகிஸ்தானில் இருந்து‍ பிரிந்து‍ போவதற்காக 1971 இல் போராட்டம் நடந்தது. இந்தியாவும் அதற்கு‍ ஆதரவு அளித்தது. அப்போது‍ ராணுவ அதிகாரியாக மேஜர் ஜெனரல் ராவ் பர்மன் அலி இருந்தார். அறிவாளி சமூகத்தின் மீது‍ ராணுவம் மற்றும் மதவெறியர்களின் ஆத்திரம் கிளம்பியது. அதனால் பாகிஸ்தான் ராணுவமும் ஜமைத்-இ-இசுலாமி என்ற மதவாத அமைப்பும் இணைந்து‍ செயல்பட்டனர்.\n\nSection::::டிசம்பர் 14 படுகொலை.\nஆசிரியர்கள், பேராசிரியர்கள் உள்ளிட்ட 991 கல்வியாளர்கள், 49 டாக்டர்கள், 42 வழக்கறிஞர்கள், 16 கலை இலக்கியவாதிகள்,13 பத்திரிக்கையாளர்கள் திட்டமிட்டு‍ கைது‍ செய்யப்பட்டு‍ கொல்லப்பட்டனர். 1971 மார்ச் 25 முதல் டிசம்பர் 16 இல் ராணுவம் சரணடையும் வரை இது‍ தொடர்ந்தாலும் டிசம்பர் 14 இல் பெரும் அளவில் நடந்துள்ளது.\n\nSection::::புள்ளி விவரம்.\nகொல்லப்பட்டவர்களின் விபரம் \n"}
{"id": "206453", "url": "https://ta.wikipedia.org/wiki?curid=206453", "title": "திருவாரூர் பக்தவத்சலம்", "text": "திருவாரூர் பக்தவத்சலம்\n\nதிருவாரூர் பக்தவத்சலம் (பி. நவம்பர் 25) தென்னிந்தியாவைச் சேர்ந்த மிருதங்க இசைக் கலைஞர் ஆவார். \nSection::::ஆரம்பகால வாழ்க்கை.\nபக்தவத்சலம் ஆரம்பகால இசைப் பயிற்சியினை தனது மாமா திருவாரூர் டி. ஆர். கிருஷ்ணமூர்த்தியிடம் பெற்றார். தொடர்ந்து தனது தாயார் டி. ஆர். ஆனந்தவல்லியிடம் இசையினைக் கற்றார்.\nSection::::தொழில் வாழ்க்கை.\nமதுரை சோமு, எம். எல். வசந்தகுமாரி, மகாராஜபுரம் சந்தானம், கே. வீ. நாராயணசுவாமி, மங்களம்பள்ளி பாலமுரளிகிருஷ்ணா போன்ற புகழ்மிக்க கருநாடக இசைப் பாடகர்களுக்கு பக்க வாத்தியமாக மிருதங்கம் வாசித்திருக்கிறார். டி. வி. சங்கரநாராயணன், கே. ஜே. யேசுதாஸ் ஆகியோருக்கு பக்க வாத்தியமாக மிருதங்கம் வாசித்து வருகிறார்.\n\nSection::::வெளியிணைப்புகள்.\nபக்தவத்சலம் குறித்து தி இந்து நாளிதழில் எழுதப்பட்ட ஒரு கட்டுரை\n"}
{"id": "206454", "url": "https://ta.wikipedia.org/wiki?curid=206454", "title": "சிசிசி ஆய்வு", "text": "சிசிசி ஆய்வு\n\nமருத்துவத்தில், சிசிசி ஆய்வு (\"Kidney Ureters Bladder examination\" - KUB exam.) என்பது வயிறு பகுதி நோய் நிர்ணய சோதனை ஆகும். இது சிறுநீர் சுரப்பி (Kidney), மேல் சிறுநீர்க் குழாய் (Ureter), சிறுநீர் பை (Bladder) போன்ற கழிவகற்ற உறுப்புத் தொகுப்பினை ஒப்புமைக் கூட்டும் சாயப்பொருட்களுடன் ஆராயும் நோயறிகதிரியல் (Diagnostic Radiology) ஆய்வாகும். இப்பகுதியிலுள்ள மருத்துவச் சிக்கல்களை இச்சோதனை தெரிந்துகொள்ள உதவும். கற்கள், புண், புற்று நோய், செயல்படும் முறை போன்ற முக்கிய செயல்பாடுகளை ஆராய பெரிதும் துணைபுரிகிறது. பொதுவாக கதிரியக்கம் இல்லாத ஐயோடின் கலந்த மருந்து ஊசி மூலம் குருதிக் குழாயில் செலுத்தப்படுகிறது. இவ்வாய்வு குருதிக் குழாய் சிறுநீர் சுரப்பி ஆய்வு (IVP- intravenouspylogram) எனப்படும்.\n"}
{"id": "206471", "url": "https://ta.wikipedia.org/wiki?curid=206471", "title": "வாலி பிஸ்டர் (ஒளிப்பதிவாளர்)", "text": "வாலி பிஸ்டர் (ஒளிப்பதிவாளர்)\n\nவாலி பிஸ்டர் (ஆங்கிலம்: Walter C. \"Wally\" Pfister) (ஜூலை 8, 1961) அமெரிக்காவைச் சார்ந்த ஒளிப்பதிவாளர் ஆவார். \"கிறிஸ்டோபர் நோலனுடன்\" இணைந்து இவர் பணியாற்றியது குறிப்பிடத்தக்க ஒன்று. 2010 ஆம் ஆண்டு வெளிவந்த இன்செப்சன் (திரைப்படம்) திரைப்படத்தின் ஒளிப்பதிவிற்காக 'அகெடமி விருது பெற்றார். தற்போது இவர் தனது முதல் திரைப்படமான \"டிரான்ஸெண்டன்ஸ்\"ஸை இயக்கி வருகிறார். இவர் 1995 ஆம் ஆண்டு தனது முதல் ஒளிப்பதிவை \" தி கிரானி\" திரைப்படத்தின் மூலம் தொடங்கினார். இவர் சிகாகோ நகரில் பிறந்தவர். இவரது மனைவியின் பெயர் \"அன்னா ஜூலியன்\". இவருக்கு \"நிக்கோலஸ் ஜூலியன் பிஸ்டர்\", \"சார்லி ஜூலியன்\", \"மியா ரோஸ்\" என மூன்று மகள்கள் உள்ளனர்.\n"}
{"id": "206477", "url": "https://ta.wikipedia.org/wiki?curid=206477", "title": "வில்மோஸ் சிக்மண்ட்", "text": "வில்மோஸ் சிக்மண்ட்\n\nவில்மோஸ் சிக்மண்ட் (\"Vilmos Zsigmond\", சூன் 16, 1930 - சனவரி 1, 2016) அங்கேரிய- அமெரிக்க ஒளிப்பதிவாளர் ஆவார். 2003 ஆம் ஆண்டில் எடுக்கப்பட்ட கருத்துக் கணிப்பின் படி இவர் இதுவரையிலான ஒளிப்பதிவாளர்களில் மிகவும் செல்வாக்கான(most influential) 10 பேரில் ஒருவர் என தெரிவு செய்யப்பட்டார். இவர் ஹங்கேரியில் பிறந்தவர். \"அகெதமி ஆஃப் டிராமா அண்ட் சினிமா\" கல்லூரியில் திரைப்படம் பற்றி பயின்றார். ஒளிப்பதிவில் முதுகலைப்(MA) பட்டம் பெற்றார். பின்னர்\nலாஸ் ஏஞ்சலஸ்க்கு குடி பெயர்ந்தார். அங்கு புகைப்பட நிபுணராகப் பணியாற்றினார். 1960 களில் நிரைய குறைந்த முதலீட்டுத் திரைப்படங்களிலும், கல்வி ஆவணப்படங்களைலும் பணிபுரிந்து திரைப்படத் துறைக்குள் நுழைந்தார். \"தி சேடிஸ்ட்\" எனது இவர் முதலில் பணியாற்றிய திரைப்படம் ஆகும்.\"குலோஸ்டு என்கவுண்டர்ஸ் ஆஃப் தி தேர்ட் கைண்ட்\" எனும் திரைப்படத்திற்காக 1977 ஆம் ஆண்டு ஆஸ்கர் விருது பெற்றார். 2012 ஆம் ஆண்டு \"யூரி நெய்மேன்\" என்பவருடன் இணைந்து \"லாஸ் ஏஜ்சல்ஸ்\" நகரில் \"குளோபல் சினிமேட்டோகிராஃபி இன்ஸ்டிட்டியூட்\" எனும் ஒளிப்பதிவு பயிலரங்கத்தை நிறுவினார்.\n"}
{"id": "206478", "url": "https://ta.wikipedia.org/wiki?curid=206478", "title": "எடோபிகோக்", "text": "எடோபிகோக்\n\nஎடோபிகோக் (Etobicoke) என்பது கனடாவின் ஒன்றாரியோ மாகாணத்தில் உள்ள டொரொண்டோ நகரின் பகுதி. முதன்முதலில் ஐரோப்பியர்கள் குடியேறினர், இதன் தெற்கில் ஒன்றாரியோ ஏரியும், கிழக்கில் ஹம்பர் ஆறும் உள்ளன. மேற்கில் எடோபிகோக் ஆறும், மிசிசௌகா நகரமும், டொரொண்டோ பியர்சன் சர்வதேச விமான நிலையமும் உள்ளன. வடக்கில் ஸ்டீலிஸ் அவென்யூ உள்ளது. மூன்று லட்சத்துக்கும் அதிகமான மக்கள் வாழ்கின்றனர். உலகின் பல்வேறு பகுதிகளில் இருந்து வந்த மக்களும் வாழ்கின்றனர்.\n"}
{"id": "206480", "url": "https://ta.wikipedia.org/wiki?curid=206480", "title": "தெற்கு ஒண்டாரியோ", "text": "தெற்கு ஒண்டாரியோ\n\nதெற்கு ஒண்டாரியோ என்பது கனடாவின் ஒன்றாரியோ மாகாணத்தின் ஒரு பகுதி. இது கனடாவின் தெற்குப் பகுதியில் அதிக மக்கள் தொகையைக் கொண்ட பகுதி. ஒண்டாரியோ மாகாணத்தின் 15 சதவீதம் பகுதியைக் கொண்டிருக்கிறது. \nஇதை மத்திய ஒண்டாரியோ, தென்மேற்கு ஒண்டாரியோ, கோல்டன் ஹார்ஷூ என்றும் பிரித்துள்ளனர்.\n\nSection::::சுற்றுலா.\nசியென் டவர், நயகரா நீர்வீழ்ச்சி கனடாவின் தேசிய காட்சியகம், கனடா வொண்டர்லேண்ட், டொரன்டோ விலங்குகாட்சிச் சாலை, ராயல் ஒன்டாரியோ அருங்காட்சியகம் ஆகியன இங்குள்ளன. \nநயகரா நீர்வீழ்ச்சி, உலகளவில் அதிகம் சுற்றிப்பார்க்கப்படும் இடங்களில் ஆறாவது இடத்தில் உள்ளது.\nஅதிக மக்கள் பயணச் சுற்றுலா செல்லும் இடங்களில் டொரன்டோ நகரமும் உள்ளது. \nடொரன்டோ மேப்பிள்லீவ்ஸ், ஒட்டாவா செனட்டர்ஸ், டொரன்டோ புளூ ஜெய்ஸ் உள்ளிட்ட விளையாட்டுக் குழுக்களும் இப்பகுதியைச் சேர்ந்தவை.\n\nடொரன்டோ சர்வதேச திரைப்பட விழா, பிரைட் வீக், கனடா டே உள்ளிட்ட நிகழ்ச்சிகளும் இந்த பகுதியிலேயே நடத்தப்படுகின்றன.\nஇந்தப் பகுதி அழகிய கடற்கரைகளையும் கொண்டுள்ளது.\n"}
{"id": "206488", "url": "https://ta.wikipedia.org/wiki?curid=206488", "title": "கட்டக்காமன்பட்டி", "text": "கட்டக்காமன்பட்டி\n\nWww.fb.com/kattakamanpatti\n\nகட்டக்காமன்பட்டி தமிழகத்தின் திண்டுக்கல் மாவட்டத்தில், நிலக்கோட்டை வட்டத்திற்கு உட்பட்டதும் வத்தலகுண்டு ஊராட்சி ஒன்றியத்தைச் சேர்ந்த ஊராட்சியும் ஆகும். இதைக் கட்டாம் பட்டி என்றும் அழைப்பர். ஆந்தராவிலிருந்து வந்த கட்டக்கமநாயக்கர் ஆண்டதால் இந்த பெயர் வந்ததாகக் கூறுவர். \nபதிவு :மருதநில இளைஞர் மற்றும் சமுதாய வளர்ச்சி சங்கம் (MYSDA)\n\nSection::::தொழில்.\nஉழவுத் தொழிலே முதன்மையானது. வீரன் சுந்தரலிங்கம் குளம், மஞ்சள் ஆறு நதி ஆகியவற்றின் நீரை உழவுக்கு பயன்படுத்துகின்றனர். \n\nSection::::பண்பாடு.\nஇடமலை கருப்பு, பிடாரியம்மன் சாமி, முத்தாலம்மன், கணவத்தான் ஆகியோரை குல தெய்வமாக வணங்குகின்றனர்.\n\nகட்டக்கமநாயக்கரின் குலதெய்வமான வேட்டைவிராயன் கோயிலும் உள்ளது.\n\nSection::::மக்கள்.\nஇங்கு பள்ளர் இன மக்கள் வாழ்கின்றனர். இவர்களின் எண்ணிக்கை 6000 இருக்கும். \n\nSection::::நிலப் பிரிவுகள்.\nஇக்கிராமத்தில் மேற்குத்தெரு, இந்திரா காலனி, நடுத்தெரு, கிழக்குத்தெரு, இமானுவேல் நகர், மேலக்காலனி, மண்டுக்கொவில் தெரு, 110 காலனி, பெரியகுளம் முதன்மைச் சாலை, பழைய வத்தலகுண்டு சாலை, பேருந்து நிலையம், முத்தாலம்மன் கோவில் தெரு, பிடாரியம்மன் கோவில் தெரு, வேட்டைவிராயான் கோவில் தெரு, இடமலையான் கோவில் சாலை, குளத்துக்கரை, கோடை குறிஞ்சி நகர் கோதுமைகரடு பிரிவு, கோட்டைப்பட்டி குறுக்கு சாலை ஆகிய பகுதிகள் உள்ளன. \n\nஇந்த கிராமத்தின் கிழக்கே வத்தலகுண்டும், வடகிழக்கே வீரன் சுந்தரலிங்கம் குளமும், மேற்கில் கொடைக்கானல் சாலையும், வடக்கே இடமலையான் கோவிலும், வடமேற்கே மஞ்சள் ஆறும், தென்கிழக்கே சென்ராயப்பெருமாள் கோவிலும், தெற்கே காடுகளும் எல்லைகளாக வரையறுக்கப்பட்டுள்ளன.\n\nSection::::கல்வியறிவு.\nஇங்குள்ள மக்களில் 85% பேர் கல்வியறிவு உடையவர்களாகவும், அதில் 60% பேர் பட்டதாரிகளாகவும், 20% உயர் பதவிகளிலும் மற்றும் 30% பேர் போக்குவரத்து கழகம், மின்சாரம் வாரியம், அஞ்சல் துறை, காவல் மற்றும் ரயில் துறைகளிலும், 40% பேர் சுயமாகவும், பிற தனியார் நிறுவனங்களிலும், வெளிநாடுகளிலும், 5% பேர் பெரிய விவசாயங்களிலும், 15 % உழவுத் தொழிலும் சொந்தமாக நன்செய் நிலங்கள் வைத்தும், மீதமுள்ளவர்கள் புன்செய் மற்றும் குத்தகை நிலங்களிலும் விவசாயம் செய்து வருகின்றனர்.\n\nஆய்வு செய்து பதிவிட்டவர்கள்:\n\nமருதநில இளைஞர் மற்றும் சமுதாய வளர்ச்சி சங்கம் -MYSDA\n"}
{"id": "206489", "url": "https://ta.wikipedia.org/wiki?curid=206489", "title": "டொரன்டோ பெரும்பாகம்", "text": "டொரன்டோ பெரும்பாகம்\n\nடொரன்டோ பெரும்பாகம் என்பது கனடாவில் உள்ள பெருநகரப் பகுதிகளுள் ஒன்று. இது டொரன்டோ நகரத்தையும், அதைச் சுற்றியுள்ள தர்ஹம், ஹால்டன், பீல், யார்க் பேரூராட்சிகளையும் சேர்த்தே குறிக்கிறது. இங்கு அறுபது லட்சத்திற்கும் மக்கள் வசிக்கின்றனர்.\n\nகிரேட்டர் டொரன்டோ பகுதியில் வெளிநாட்டைச் சேர்ந்த மக்கள் அதிக அளவில் வசிக்கின்றனர். ஏறத்தாழ மக்கள்தொகையில் பாதி அளவினர் ஆவர். அதிகம் பேசப்படும் வெளிநாட்டு மொழிகளில், ஆங்கிலம், இத்தாலியம், சீனம், பஞ்சாபி, தகலாகு, போர்த்துகீசியம், எசுப்பானியம், உருது, தமிழ், போலியம், பிரெஞ்சு, ரசியம், மாண்டரின் சீனம், அரபி, குஜராத்தி ஆகியன முன்னணியில் உள்ளன.\n\nகல்வி கற்பிக்கும் பொறுப்பு மாகாண கல்வி அமைச்சிடம் உள்ளது. இங்குள்ள கல்வி நிறுவனங்களில் டொரன்டோ பல்கலைக்கழகம் குறிப்பிடத்தக்கது.\n"}
{"id": "206496", "url": "https://ta.wikipedia.org/wiki?curid=206496", "title": "அருண் குமார் ராஜன்", "text": "அருண் குமார் ராஜன்\n\nஅருண் குமார் ராஜன் ஒரு தொலைக்காட்சி நடிகராவார். இளவரசி என்ற தொடரின் மூலம் தொலைகாட்சி துறைக்கு அறிமுகமானார். அதை தொடர்ந்து அழகி, சந்திரலேகா, வாணி ராணி போன்ற பல தொடர்களில் நடித்ததன் மூலம் எல்லோருக்கும் அறியப்படும் நடிகர் ஆவார்.\n\nஇவரின் பூர்வீகம் மயிலாடுதுறை என்பதுடன் தற்போது சென்னையிலேயே வசித்து வருகின்றார். இவர் தனது ஆரம்பக் கல்வியை பாரத் சீரியர் ஹையர் செகண்டரி பாடசாலையிலும் உயர் கல்வியை சத்தியபாமா பல்கலைக்கழகத்திலும், பாண்டிச்சேரி பல்கலைக்கழகத்திலும் கற்றார். \n\n"}
{"id": "206499", "url": "https://ta.wikipedia.org/wiki?curid=206499", "title": "கி. பழநியப்பனார்", "text": "கி. பழநியப்பனார்\n\nகி. பழநியப்பனார் அறநெறியண்ணல் பழனியப்பனார் என்று அறியப்படும் இவர் ஒரு தமிழ் ஆர்வலர், சிவநெறியாளர், சீர்திருத்தவாதி மற்றும் நூல் ஆசிரியரும் ஆவார்.\n\nSection::::வாழ்க்கை.\nதிருநெல்வேலி பாளையங்கோட்டை வட்டம் கீழநத்தம் கிராமத்தை பிறப்பிடமாக கொண்டவர். இவரது தந்தை கிருஷ்ணப்பிள்ளை மதுரையில் புத்தக வணிகம் செய்து, விவேகாநந்தர் பெயரில் அச்சகம் நடத்தி வந்தார். பழ. நெடுமாறன் இவரது மகன்.\n\nSection::::நூல்கள்.\nசிவவழிபாடு (நூல்) \nSection::::நாட்காட்டி.\nதமிழ் எண்களில் நாட்காட்டியை அறிமுகம் செய்தார்.\n\n"}
{"id": "206515", "url": "https://ta.wikipedia.org/wiki?curid=206515", "title": "பிவாட்ரான்", "text": "பிவாட்ரான்\n\nபிவாட்ரான் ( Bevatron ) புரோட்டான் மற்றும் கனமான துகள்களுக்கு முடுக்கத்தினைக் கொடுக்க பயன்படும் ஒரு துகள்முடுக்கிக் கருவியாகும். இக்கருவியில் துகள்கள் பில்லியன் வோல்ட் ஆற்றலைப் பெறுவதால் இப்பெயர். வட்டப்பாதையில் வேகவளர்ச்சிப் பெறுகின்றன.இதுபோன்ற ஒரு கருவி முதலில் அமேரிக்க ஐக்கிய நாட்டில் புரூக்கோவன் தேசீய ஆய்வகத்தில் நிறுவப்பட்டது.\n\nபீட்டாட்ரான் (Betatron) கருவிகள் பீட்டாத்துகள்களுக்கு அதிக ஆற்றலைக் கொடுக்க அமைக்கப்பட்டட கருவிகளாகும்.\n\nSource book of atomic energy- Glasstone\n"}
{"id": "206516", "url": "https://ta.wikipedia.org/wiki?curid=206516", "title": "நவீனவியம்", "text": "நவீனவியம்\n\nநவீனவியம் அல்லது நவீனத்துவம் என்பது, ஒரு கலை இயக்கத்தையும், பண்பாட்டுப் போக்குகளின் ஒரு தொகுதியையும், அவை தொடர்பான பண்பாட்டு இயக்கங்களையும் குறிக்கிறது. இது 19 ஆம் நூற்றாண்டின் பிற்பகுதியிலும், 20 ஆம் நூற்றாண்டின் முற்பகுதியிலும் மேல் நாட்டுச் சமுதாயத்தில் பரந்த அளவில் தாக்கங்களை ஏற்படுத்தியது. குறிப்பாக நவீன தொழிற் சமுகத்தின் உருவாக்கமும், நகரங்களின் விரைவான வளர்ச்சியும், தொடர்ந்து வந்த முதலாம் உலகப் போரின் கொடூரங்களும், நவீனவியம் உருவானதற்கான காரணங்களுள் அடங்குவன. நவீனவியம், அறிவொளிய சிந்தனைகள் சிலவற்றை மறுதலித்தது. பல நவீனவியத்தினர் சமய நம்பிக்கையை ஏற்றுக்கொள்ளவில்லை.\n\nபொதுவாக, மரபுவழியான கலை, கட்டிடக்கலை, இலக்கியம், சமய நம்பிக்கை, சமூக ஒழுங்கமைப்பு, அன்றாட வாழ்க்கை முறை என்பன, உருவாகிவரும் தொழில்மயமான உலகத்தின் புதிய பொருளாதார, சமூக, அரசியல் நிலைமைகளில் காலங்கடந்தவை என்று நம்புபவர்களின் செயற்பாடுகளையும், படைப்புக்களையும் நவீனவியம் உள்ளடக்கியிருந்தது.\n"}
{"id": "206517", "url": "https://ta.wikipedia.org/wiki?curid=206517", "title": "வெர்ஜினா", "text": "வெர்ஜினா\n\nவெர்ஜினா (\"Vergina\", ) வடக்கு கிரேக்க நாட்டில் மத்திய மக்கெடோனியா மாநிலத்தில் இமாத்தியா வலயப்பகுதியில் அமைந்துள்ள சிறு நகரமாகும். 2011ஆம் ஆண்டு உள்ளாட்சி சீரமைப்பின்படி இது வெரோய்யா நகராட்சியின் அங்கமாக உள்ளது. கிரேக்கத் தொல்லியலாளர் மனோலிசு அந்த்ரோனிகோசு மக்கெடோனின் பண்டைய அரசர்களின் கல்லறைகளைக் கண்டுபிடித்த பின்னர் இந்த நகரம் உலகளவில் அறியப்பட்டது. அவர் இங்கு பேரரசன் அலெக்சாந்தரின் தந்தை இரண்டாம் பிலிப்பின் கல்லறையை அடையாளப்படுத்தினார். இந்த கண்டுபிடிப்புகள் மூலம் இதுவே பண்டைய ஐகை () என நிறுவினார்.\n\nதற்போதுள்ள வெர்ஜினா நகரம் வெரோய்யா நகர மையத்திலிருந்து தென்கிழக்கே ஏறத்தாழ 13 கிமீ (8 மைல்) தொலைவிலும் கிரேக்க மக்கெடோனியாவின் தலைநகரமான தெசாலோனிக்கிலிருந்து ஏறத்தாழ 80 கிமீ (50 மைல்) தென்மேற்கிலும் அமைந்துள்ளது. பெரியா மலையின் அடிவாரத்தில் கடல்மட்டத்திலிருந்து 120 மீ (394 அடி)உயரத்தில் அமைந்துள்ள இதன் மக்கள்தொகை இரண்டாயிரமாக உள்ளது.\n"}
{"id": "206520", "url": "https://ta.wikipedia.org/wiki?curid=206520", "title": "அரண்மனை அருங்காட்சியகம், மைசூர்", "text": "அரண்மனை அருங்காட்சியகம், மைசூர்\n\nஅரண்மனை அருங்காட்சியகம், இந்தியாவின் கர்நாடக மாநிலம், மைசூர் நகரில் உள்ள அரண்மனை, அருங்காட்சியகம் ஆகும்.\n\nஇந்த அரண்மனை மைசூரை ஆண்ட மன்னர்களால் 1861ல் கட்டப்பட்டது. உடையார் குடும்பத்தினர் அம்பாவிலாஸ் எனப்படும் மைசூர் அரண்மனை கட்டப்படும் வரை இங்கு இருந்தனர். \n\nSection::::அருங்காட்சியகம்.\nஅரசக் குடும்பத்தினர், பயன் படுத்திய உடைகள், நவரத்தினங்களால் அலங்கரிக்கப்பட்ட (சிம்மாசனம்) இருக்கைகள், அரசகுடும்பத்தினரை ஓவியர் ரவிவர்மாவால் எழுதப்பட்ட ஓவியங்கள் , ஓய்வு அறைகள், படுக்கையறைகள், உணவுக்கூடங்கள், அரசர்கள் சிறு வயதினராக இருந்தபொழுது பயன்படுத்திய விளையாட்டுப் பொருட்கள், அரச குடும்பத்துப் பெண்கள் வெளியில் செல்வதற்கு பயன்படுத்திய மூடிய பல்லாக்குகள் போன்றவை உள்ளது. அதற்கடுத்த பகுதியில் அரசர்கள், படைத்தளபதிகள், படைவீரர்கள் பயன்படுத்திய வாள், வேல், ஈட்டி, கத்தி, கவச உடைகள், துப்பாக்கிகள், நவரத்தினங்கள் பதிக்கப்பட்ட கத்திகள், குத்து வாள், முதலிய பார்வைக்கு உள்ளது.\n\nஅரண்மனை முழுக்க கலைநயத்துடன் வடிவமைக்கப்பட்ட தூண்கள், சிற்பங்கள், திரைகள் நிறைந்துள்ளன. இந்த அரண்மனையில் உள்ள தஞ்சாவூர் மற்றும் மைசூர் ஓவியங்கள், அரண்மனை வளாகத்தில் உடையார் பேரரசர் ஆட்சி காலத்தின் 25 வாரிகளின் வரலாறும் ஓவியங்களாக சித்தரிக்கப்பட்டுள்ளது.\n\nஇது பொதுமக்கள் பார்வையிடுவதற்காக அனுமதிக்கப்படுகிறது.\n\nSection::::பராமரிப்பு.\nஇந்த அரண்மனை, கர்நாடக அரசினாலும் இந்திய தொல்லியல் துறையினாலும் பராமரிக்கப்பட்டு வருகிறது.\n\n\n"}
{"id": "206526", "url": "https://ta.wikipedia.org/wiki?curid=206526", "title": "சவிதா பாபி", "text": "சவிதா பாபி\n\nசவிதா பாபி (தமிழில்: சவிதா அண்ணி) என்பவர் இந்திய பாலுணர்வுக் கிளர்ச்சியக வரைச்சித்திர புத்தகம் ஆகும். வட இந்திய இல்லறத்தரசிகளை பொதுவாக அழைக்கும் அண்ணி என்ற உறவு நிலையை குறிக்கும் பாபி என்ற சொல் இந்தக் கதையில் வரும் சவிதா என்ற கதாப்பாத்தரத்துடன் இணைந்து வழங்கப்பட்டது. இல்லரத்தரசியான சவிதா தனது கணவர் அசோக் இல்லறவாழ்வில் ஆர்வம் காட்டாமையினால் தவறான வழியை தேர்ந்தெடுப்பதாக கதை சித்தரிக்கிறது. \n\n\n\n"}
{"id": "206528", "url": "https://ta.wikipedia.org/wiki?curid=206528", "title": "சோசரி", "text": "சோசரி\n\nசோசரி (Sorcery) எனப்படுவது ஐஓஎஸ் இயங்குதளங்களில் இயங்கக்கூடிய ஒரு கணனி விளையாட்டாகும். கதை சொல்லும் பாணியில் அமைந்த இந்த விளையாட்டு 2013ம் ஆண்டின் ஒரு சிறந்த விளையாட்டாக மாசபிள் இணையத்தளம் அறிவித்தது. ஐக்கிய இராச்சியத்தைச் சேர்ந்த கணனி விளையாட்டு வடிவமைப்பாளர் ஸ்டீவ் ஜக்சன் மற்றும் இன்கிள் எனும் நிறுவனங்கள் இணைந்து இந்த கணனி விளையாட்டை ஐஓஎஸ் இயங்குதளங்களுக்கு வெளியிட்டனர்.\n\nSection::::விளையாட்டு முறை.\nஅரசகாலத்தில் நடப்பது போன்ற கதை இந்த விளையாட்டிலே இடம்பெற்றுள்ளது. ஒரு வீரன் தனது ஊரில் இருந்து ஒரு கிரீடத்தை மீட்பதற்காக நீண்ட பயணத்தை ஆரம்பிக்கின்றான். இவன் போகும் வழியில் ஏற்படும் தடங்கல்கள் முடிவுகள் போன்றவற்றை வீரன் சார்பாக விளையாட்டை விளையாடுபவர் எடுக்க வேண்டும். விளையாட்டை விளையாடுபவர் எடுக்கும் முடிவிற்கு ஏற்ப விளையாட்டை தொடரும் அல்லது முடித்துக்கொள்ளும் நிலை ஏற்படும்.\n\nSection::::பாகம் இரண்டு.\nபாகம் ஒன்றின் வெற்றியைத் தொடர்ந்து பாகம் இரண்டும் வெளியிடப்பட்டு வைக்கபட்டது. பாகம் இரண்டு தற்போது ஐடியூன்ஸில் பதிவிறக்கிக்கொள்ளக்கூடிய நிலையில் உள்ளது.\n\nபாகம் ஒன்றின் கதை முடியும் இடத்தில் இருந்து பாகம் இரண்டின் கதை ஆரம்பிக்கின்றது. பாகம் ஒன்று மற்றும் பாகம் இரண்டு ஆகியவை இரண்டு செயலிகள் என்ற காரணத்தால் பாகம் ஒன்றில் விளையாடி முடிக்கும் போது சேமித்த பண்டங்கள் முதலியவற்றை பாகம் இரண்டிற்கு மாற்றக்கூடிய வசதியை செயலியில் வழங்கியுள்ளார்கள். அதாவது பாகம் ஒன்றின் முடிவில் பயனர் விரும்பினால் ஒரு இரகசியக்குறியீட்டைக் உருவாக்கிக்கொள்ளலாம். இந்த இரகசியக்குறியீடு ஒவ்வொரு பயனருக்கும் தனித்துவமானது என்பதுடன் இதில் பயனர் விளையாட்டு விபரங்களும் சேமிக்கப்பட்டிருக்கும். மேகக்கணிமைமூலம் விபரங்கள் சேமிக்கப்பட்டிருப்பதனால் பாகம் இரண்டு ஆரம்பிக்கும்போது பாகம் ஒன்றின் குறியீட்டைக் கொடுத்து அங்கிருக்கும் தரவுகளை இங்கே பெற்றுக்கொள்ளலாம்.\n\nபாகம் மூன்று மற்றும் நான்கு எதிர்காலத்தில் வெளியிடப்படவுள்ளமையும் குறிப்பிடத்தக்கது. மேலும் அன்ரொயிட் இயங்குதளத்தில் இயங்கும் கருவிகளுக்கும் இந்த விளையாட்டு எதிர்காலத்தில் வெளியிடப்படவுள்ளது.\n"}
{"id": "206537", "url": "https://ta.wikipedia.org/wiki?curid=206537", "title": "சிலவர் ஆட்சி", "text": "சிலவர் ஆட்சி\n\nசிலவர் ஆட்சி அல்லது சிறுகுழு ஆட்சி (\"Oligarchy\", ; ) என்பது அரசியலமைப்பில் அரசியல் அதிகாரம் குறைந்த எண்ணிக்கையிலான நபர்களின் கையில் இருப்பதாகும். இச்சிறுகுழுவினர் அரச குடும்பம், செல்வந்தர்கள், உறவினர்கள், கல்வியாளர்கள், நிறுவனங்கள், படைத்துறை ஆகியவற்றைச் சேர்ந்தவர்களாக இருக்கக் கூடும். இந்த நாடுகளில் ஆட்சி புரியும் சிறு குடும்பங்கள் தங்கள் அதிகாரத்தை அடுத்த தலைமுறைக்கும் தக்க வைத்துக் கொள்வர். இருப்பினும் வாரிசுரிமை அல்லது மரபுரிமை இத்தகைய ஆட்சிமுறையை விவரிக்கத் தேவையான பண்புகளில் ஒன்றாக இருக்க வேண்டியதில்லை. \n\n\"ஓலிகார்க்கி\", என்ற தமது 2011ஆம் ஆண்டு நூலில் ஆசிரியர் ஜெஃப்ரி ஏ. வின்டர்சு இவ்வாறு வரையறுக்கிறார்: \"பொருளால் உரிமைபெற்ற நபர்களின் செல்வத்தைக் காக்கும் அரசியல்.\" வின்டர்சின் வரையறைப்படி பெருஞ்செல்வத்தைக் கைப்பற்றியமையே ஆட்சிக்குழுக்களை அடையாளம் காண முடிவான காரணமாகும். இருப்பினும் சில அதிகார மையங்கள் நேரடியாக தங்கள் சமூகங்களை ஆள்வதில்லை; ஒரு இடைத்தரகரைக் கொண்டும் ஆளவியலும். \n\nவரலாறு முழுமையுமே, சிலவர் ஆட்சிகள் சர்வாதிகாரத் தன்மையுடனோ (பொதுக் கீழ்படிதல்/அல்லது ஒடுக்கப்படுதல்) ஒப்புமையில் நல்லாட்சி வழங்குவனவாகவோ இருந்துள்ளன. அரிசுட்டாட்டில் செல்வந்தர்களால் ஆள்வதற்கு இணையான சொல்லாக \"ஓலிகார்க்கி\" என்ற சொல்லை உருவாக்கினார், ஆனால் செல்வந்தர்களால் ஆட்சி புரியப்படுவது \"புளூட்டிகிராசி\" என குறிப்பிடப்படுகிறது. \"ஓலிகார்க்கி\" என்பது எப்போதுமே செல்வந்தர்களால் ஆளப்படுவதைக் குறிப்பதில்லை; இது முன்னுரிமை பெற்ற குழுவினால் ஆளப்படுவதைக் குறிக்கிறது. இக்குழு முடியாட்சி போல குருதியால் உறவுடையவர்களாக இருக்க வேண்டியதில்லை.\n"}
{"id": "206540", "url": "https://ta.wikipedia.org/wiki?curid=206540", "title": "தோட்டப் பகிர்வு", "text": "தோட்டப் பகிர்வு\n\nதோட்டப் பகிர்வு என்பது நிலம் இருக்கும் ஒருவர் நிலம் இல்லாத தோட்டம் செய்யும் ஆர்வலர் ஒருவருக்கு தனது நிலத்தைப் பகிர்தல் ஆகும். இது முறைசாரா, முறைசார் வழிகளில் மேற்கொள்ளப்படலாம். நிலத்தை அளிப்பவர் அதனை கொடையாகவோ அல்லது உற்பத்தியின் ஒரு பங்குக்கோ கொடுப்பார். தோட்டம் பகிரப்படும் போது எத்தனை முறைகள், எப்பொழுது தோட்டத்துக்கு அணுக்கம் கிடைக்கும், என்ன பயிரிடலாம், துப்புரவு போன்ற விடயங்கள் கவனத்தில் எடுத்துக் கொள்ளப்படும். \n\nஇது நிலத்தை குத்தகைக்கு விடுதலக்கு ஒத்தது, ஆனால் சிறிய அளவில், பொதுவாக வணிக நோக்குக்காக அல்லாமல் மேற்கொள்ளப்படுவது.\n\n"}
{"id": "206542", "url": "https://ta.wikipedia.org/wiki?curid=206542", "title": "குமுக ஆதரவு வேளாண்மை", "text": "குமுக ஆதரவு வேளாண்மை\n\nகுமுக ஆதரவு வேளாண்மை (Community-supported agriculture - CSA) என்பது உள்ளூர் வேளாண்மைக்கும் நுகர்வுக்கும் ஆதரவு தரும் ஒரு பொருளாதார மாதிரி ஆகும். பலர் இணைந்து உள்ளூர் விவசாயிகளின் உற்பத்திக்கு ஆதரவு தரும் ஏற்பாடே இதுவாகும். உணவு உற்பத்தியின் பலன்களையும் இடர்களையும் உற்பத்தியாளர்களும் நுகர்வோரும் பகிர்ந்துகொள்வார்கள். பொதுவாக, குமுக உறுப்பினர்கள் பருவக் காலம் தொடங்க முன் எதர்பார்க்கப்படும் உற்பத்தியின் ஒரு பங்கினை வாங்குவர். அறுவடைக் காலத்தில் அந்தப் பங்குக்கு ஏற்ப குறிப்பிட்ட கால இடைவெளியில் நுகர்வோருக்கு உணவு வழங்கப்படும். பொதுவாக மரக்கறி, பழங்கள், தானியங்கள், மூலிகைகள், சுவைப்பொடுகள், முட்டை, தேன், பால், பால்பொருட்கள், இறைச்சி போன்ற பொருட்கள் இவ்வாறு வழங்கப்படுகிறது.\n"}
{"id": "206544", "url": "https://ta.wikipedia.org/wiki?curid=206544", "title": "தெகிவளை", "text": "தெகிவளை\n\nதெகிவளை கொழும்பிலுள்ள ஒரு புறநகராகும். இது தெகிவளை-கல்கிசை மாநகர சபையின் நிர்வாக எல்லையிலுள் அமையப்பெற்றுள்ளது. இந்நகர் வளர்ச்சி, நெருக்கடி என்பனவற்றால் சுற்றாடல் மாசுபாட்டுக்கு உட்பட்டுள்ளது. கொழும்பு மாநகரத்தின் பிரதான நுழைவாயில்களில் ஒன்றாகவும் விளங்குகிறது \n"}
{"id": "206550", "url": "https://ta.wikipedia.org/wiki?curid=206550", "title": "ஞானா குலேந்திரன்", "text": "ஞானா குலேந்திரன்\n\nமுனைவர் ஞானா குலேந்திரன் (\"Gnaanaa Kulendran\") இலங்கை தமிழ் அறிஞரும், எழுத்தாளரும், பேராசிரியையும் ஆவார். இசை, மற்றும் பரத நாட்டியம் தொடர்பாக ஆங்கிலத்திலும், தமிழிலும் பல நூல்களை எழுதியுள்ளார்.\n\nSection::::வாழ்க்கைச் சுருக்கம்.\nஇலங்கையில் கே. சிவசுப்பிரமணியம் தம்பதிகளுக்குப் பிறந்த ஐந்து பெண்களில் இரண்டாவதாகப் பிறந்தவர் ஞானா குலேந்திரன். கொழும்பு மெதடிஸ்த கல்லூரியில் கல்வி பயின்றவர். இலங்கைப் பல்கலைக்கழகத்தில் இளங்கலை, முதுகலை, முனைவர் பட்டங்கள் பெற்றவர். யாழ்ப்பாணம் வேம்படி மகளிர் கல்லூரியில் ஆசிரியராகப் பணியாற்றத் தொடங்கிய இவர் பின்னர் யாழ்ப்பாணப் பல்கலைக்கழகத்தில் விரிவுரையாளராக சேர்ந்தார். பின்னர் இவர் தஞ்சாவூர் தமிழ்ப் பல்கலைக்கழகத்தில் ஆய்வுப் படிப்பை மேற்கொண்டு, அதே பல்கலைக்கழகத்திலேயே பேராசிரியராகவும், இசை, மற்றும் பரத நாட்டியத் துறைத் தலைவராகவும் பணியாற்றினார். பேராசிரியர் ஏ. குலேந்திரன் என்பவரைத் திருமணம் புரிந்தார். இவர்களுக்கு சிறீகிருஷ்ணா, சிறீநாராயணி அபிமன்யு என இரண்டு பிள்ளைகள் உள்ளனர்.\n\n\n"}
{"id": "206551", "url": "https://ta.wikipedia.org/wiki?curid=206551", "title": "சாம்சங் கேலக்ஸி எஸ்4", "text": "சாம்சங் கேலக்ஸி எஸ்4\n\nசாம்சங் கேலக்ஸி S4 சாம்சங் கேலக்ஸி வரிசையில் வந்த S3-யின் மிகப்பெரிய வெற்றியை தொடர்ந்து 2013ல் சாம்சங் நிறுவனம் கேலக்ஸி S4 தயாரித்து அறிமுகம் செய்தது. இந்த கேலக்ஸி S4ஆனது ஆன்ட்ராய்டு 5 இயங்குதளம் மற்றும் 1.8 GHz குவாட்-கோர் கார்டெக்ஸ் A9 ப்ராசெசரும் கொண்டிருக்குறது. சாம்சங் கேலக்ஸி S4 சாம்சங் எலெக்ட்ரானிக்ஸ் மூலம் உற்பத்தி செய்த ஒரு அண்ட்ராய்டு ஸ்மார்ட்போன் ஆகும். இது முதலில் நியூயார்க் நகரில் சாம்சங் மொபைல் செய்யப்பட்டு மார்ச் 13, 2013 அன்று வெளியானது.\n\nS4, 155 நாடுகளில் 327 நிறுவனங்களும் தாமதமாக ஏப்ரல் 2013இல் கிடைத்தது. இது சாம்சங் வரலாற்றில் வேகமாக விற்பனையாகும் ஸ்மார்ட்போன் ஆகும்.\n\nசாம்சங் கேலக்ஸி எஸ் 4 (GT-I9500) சிறப்பம்சங்கள் \n"}
{"id": "206552", "url": "https://ta.wikipedia.org/wiki?curid=206552", "title": "சாம்சங் கேலக்ஸி எஸ்4 மினி", "text": "சாம்சங் கேலக்ஸி எஸ்4 மினி\n\nசாம்சங் கேலக்ஸி S4 மினி கொரிய உற்பத்தியாளர் சாம்சங் எலக்ட்ரானிக்ஸ் மூலம் உருவாக்கப்பட்ட ஒரு அண்ட்ராய்டு ஸ்மார்ட்போன் ஆகும். மே 31, 2013 அன்று அறிவிக்கப்பட்டு, ஜூலை 2013 இல் வெளியிடப்பட்டது. இது கேலக்ஸி S4 ஸ்மார்ட்போனின் நடுரகமும் கேலக்ஸி எஸ் III மினியின் ஒரு வாரிசும் ஆகும். கேலக்ஸி S4, மினி ஸ்மார்ட்போன், வெள்ளை பாரஸ்ட் மற்றும் பிளாக் மிஸ்ட் நிறங்களில் வழங்கப்படுகின்றன. \n\nSection::::குறிப்புகள்.\nசாம்சங் கேலக்ஸி S4 மினியில் பிக்சல் அடர்த்தி 256ppi, ஒரு 4.3 அங்குல qHD (540 X 960 பிக்சல்) சூப்பர் AMOLED காட்சி கொண்டுள்ளன. 1.5GB ராம், 1.7GHz dual-core செயலி மூலம் இயங்குகிறது. இதன் இன்டெர்னல் மெமரி 8GB. மேலும் ஒரு microSD அட்டை உதவியுடன் 64GB வரை விரிவடையத்தக்கது. தொலைபேசி மேல் சாம்சங் TouchWiz Natural UX அடுக்கு ஆண்ட்ராய்டு 4.2.2 (ஜெல்லி பீன்) இயங்குதளம் மூலம் இயங்குகிறது.\n\nகேலக்ஸி S4 மினியில் 8 மெகாபிக்சல் பின்பகுதி கேமரா மற்றும் 1.9 மெகாபிக்சல் HD முன்பகுதி கேமரா உள்ளது. மேலும், தொலைபேசி கேமரா ஒலி & ஷாட் போன்ற கூடுதல் அம்சங்களை ஆதரிக்கின்றது. இது தவிர, சாம்சங் கேலக்ஸி S4, மினி மூலம் க்ளிக் படங்களை தானாக பயனர் காலவரிசை, பூகோள குறியிடுதல் தகவல் அல்லது ஒரு புகைப்பட ஆல்பத்தை உருவாக்க ஒரு குறிப்பிட்ட நிகழ்வை படி கூடிதலாக சேமிக்கப்படும். S4 மினி ஒரு 1,900 mAh பேட்டரி மூலம் இயக்கப்படுகிறது. கேலக்ஸி S4 மினி ஸ்மார்ட்போன் வெள்ளை பாரஸ்ட் மற்றும் பிளாக் மிஸ்ட் வண்ணங்களில் வழங்கப்படுகின்றன.\n\n\n"}
{"id": "206556", "url": "https://ta.wikipedia.org/wiki?curid=206556", "title": "மின்வினைஞர்", "text": "மின்வினைஞர்\n\nமின்வினைஞர் (ஆங்கிலம்: Electrician) என்பவர் மின் கம்பிகளை இடுதல், மின் கருவிகளை நிறுவுதல், பராமரித்தல் போன்ற பணிகளைச் செய்ய தேர்ச்சி பெற்ற தொழிற்கலைஞர் ஆவார்.\n\nபெரும்பாலான நாடுகளில் மின்வினைஞராகப் பணியாற்றுவதற்கு சான்றுடையராக இருக்க வேண்டும். கல்வியுடன், அனுபவம் மிக்க மூத்த மின்வினைஞரோடு வேலைப் பயற்சியும் பெற்று இருக்க வேண்டும்.\n\nமேற்குநாடுகளில் மின்வினைஞர் நடுத்தர ஊதியம் பெறுபவர்களாக விளங்குகிறார்கள்.\n"}
{"id": "206557", "url": "https://ta.wikipedia.org/wiki?curid=206557", "title": "குழாய்நுட்பர்", "text": "குழாய்நுட்பர்\n\nகுழாய்நுட்பர் அல்லது குழாய்ப் பணியாளர் (ஆங்கிலம்: Plumber) என்பவர் நீர், கழிவுநீர், கழிவு ஆகியவற்றை கடத்தும் குழாய்களையும் தொகுதிகளையும் நிறுவ, பராமரிக்கும் திறன் கொண்டவர் ஆவார்.\n\nபல இடங்களில் குழாய்நுட்பராகப் பணியாற்றுவது சான்றுடையராக இருக்க வேண்டும். கல்வியுடன், அனுபவம் மிக்க மூத்த மின்வினைஞரோடு வேலைப் பயற்சியும் பெற்று இருக்க வேண்டும்.\n\n"}
{"id": "206560", "url": "https://ta.wikipedia.org/wiki?curid=206560", "title": "ரோஜர் டீக்கின்ஸ் (ஒளிப்பதிவாளர்)", "text": "ரோஜர் டீக்கின்ஸ் (ஒளிப்பதிவாளர்)\n\nரோஜர் டீக்கின்ஸ் (ஆங்கிலம்: Roger Alexander Deakins) (மே 24, 1949) ஓர் ஆங்கிலேயத் திரைப்பட ஒளிப்பதிவாளர் ஆவார். \"கூன் பிரதர்ஸ்\" மற்றும் \"சாம் மெண்டஸ்\" ஆகியோருடன் இணைந்து இவர் பணிபுரிந்தது குறிப்பிடத்தக்க ஒன்று. இவர் அமெரிக்கா மற்றும் இங்கிலாந்து நாட்டின் ஒளிப்பதிவாளர்கள் அமைப்பில் (Society of Cinematographers) உறுப்பினராக உள்ளார். தனது வாழ்நாள் சாதனைக்காக \"அமெரிக்கன் செஸைட்டி ஆஃப் சினிமேட்டோகிராபர்ஸ்\" விருதை 2011 ஆம் ஆண்டில் பெற்றார். 10 முறை இவரது பெயர் ஆஸ்கர் விருதிற்காகப் பரிந்துரைக்கப்பட்டுள்ளது. ஆனால் இதுவரை இவர் \"ஆஸ்கர்\" விருதைப் பெற்றதில்லை. இவர் இங்கிலாந்தில் பிறந்தவர். \n"}
{"id": "206562", "url": "https://ta.wikipedia.org/wiki?curid=206562", "title": "எலன் குராஸ்", "text": "எலன் குராஸ்\n\nஎலன் குரோஸ் (\"Ellen Kuras\", பிறப்பு: ஜூலை 10, 1959) அமெரிக்காவைச் சார்ந்த திரைப்பட ஒளிப்பதிவாளர் மற்றும் திரைப்பட இயக்குனர் ஆவார். இவர் அமெரிக்காவின் நியூ செர்சியில் பிறந்தவர். இவர் \"மைக்கேல் கோண்ட்ரி\" மற்றும் \"ஸ்பைக் லீ\" ஆகியோருடன் இணைந்து பணிபுரிந்தவர். 2013 ஆம் ஆண்டின் 63-வது \"பெர்லின் சர்வதேசத் திரைப்பட விழா\"வின் நடுவர்களில் இவரும் ஒருவர். இவர் 1992 ஆம் ஆண்டு முதல் திரைப்படங்கள் ஒளிப்பதிவு செய்துவருகிறார். 2008 ஆம் ஆண்டில் \"பெட்ராயல்\" திரைப்படத்திற்காக ஆஸ்கர் விருது பெற்றார்.\n\n"}
{"id": "206580", "url": "https://ta.wikipedia.org/wiki?curid=206580", "title": "எடுவர்டோ செர்ரா", "text": "எடுவர்டோ செர்ரா\n\nஎடுவர்டோ செர்ரா (\"Eduardo Serra\", பிறப்பு: அக்டோபர் 2, 1943) ஓர் ஒளிப்பதிவாளர் ஆவார். இவர் போர்த்துகல் நாட்டின் லிஸ்பனில் பிறந்தவர். இரு முறை தனது ஒளிப்பதிவிற்காக ஆஸ்கார் விருதிற்குப் பரிந்துரைக்கப்பட்டிருகிறார்.\n\nஇவர் 1960 முதல் 1963 வரை பொறியியல் படிப்பை \"லிஸ்பன் இன்ஸ்ட்டிட்டியூட்டோ சுப்பீரியர் டெக்னிக்கோ\" வில் (Lisbon's Instituto Superior Técnico) படித்தார். மாணவர் புரட்சியில் ஈடுபட்டதால் நாட்டை விட்டு வெளியேறினார். பின்னர் அவர் பிரான்ஸ் நாட்டிற்குக் குடிபெயர்ந்தார். அங்கு \"வாகிரார்ட் பிலிம் ஸ்கூலில்\" (Vaugirard film school) படித்தார். 1966 ஆம் ஆண்டு பட்டப் படிப்பை முடித்தார். பின்னர் இரண்டாம் பட்டப்படிப்பாக \"வரலாற்றுக் கலை மற்றும் கட்டிடக்கலை\"யில் (Art History and Archeology) கல்வியை முடித்தார்.\n\"ப்ளட் டையமண்ட்\" (Blood Diamond-2006), \"ஹாரி பார்ட்டர் அண்டு டெட்லி ஹாலோஸ்-பாகம் 1\" (Harry Potter and the Deathly Hallows– Part 1-2010) மற்றும் \"டெட்லி ஹாலோஸ்- பாகம் 2\" (Deathly Hallows – Part 2-2011) ஆகியவை இவர் பணியாற்றிய முக்கியத் திரைப்படங்கள் ஆகும்.\n\n"}
{"id": "206588", "url": "https://ta.wikipedia.org/wiki?curid=206588", "title": "வேலம்மா", "text": "வேலம்மா\n\nவேலம்மா (வேலம்மா லட்சுமி) என்பவர் இந்திய பாலுணர்வுக் கிளர்ச்சியக வரைச்சித்திர கற்பனைக் கதாப்பாத்திரம் ஆவார். முதல் இந்திய பாலுணர்வுக் கிளர்த்தியக வரைச்சித்திமான சவிதா பாபியைத் தொடர்ந்து தென்னிந்திய பெண்ணாக இக்கதாப்பாத்திரம் வடிவமைக்கப்பட்டது.\n\nகாமிக் மசாலா நிறுவத்தின் ஓவியர் இலஷ் வலினுர் இக்கதாப்பாத்திரத்திற்கு வடிவமைப்புக் கொடுத்தார்.\n\n"}
{"id": "206595", "url": "https://ta.wikipedia.org/wiki?curid=206595", "title": "ஆன்ட் (டீசீ வரைசித்திரம்)", "text": "ஆன்ட் (டீசீ வரைசித்திரம்)\n\nஆன்ட் என்பது டீசீ காமிக்ஸ் வெளியிட்ட புனைகதை வரைகலை கதாப்பாத்திரம் ஆகும். டீன் டைட்டன்ஸ் எதிரானதாக இக்கதாப்பாத்திரம் உருவாக்கப்பட்டது. முதன்முதலாக செப்டம்பர் 1966ல் டீன் டைட்டன்ஸ் (பதிப்பு 1) பாப் ஹனி மற்றும் நிக் கார்டி ஆகியோரால் இக்கதாப்பாத்தரம் அறிமுகம் செய்யப்பட்டது. \n\n"}
{"id": "206597", "url": "https://ta.wikipedia.org/wiki?curid=206597", "title": "முகாமுகம் (திரைப்படம்)", "text": "முகாமுகம் (திரைப்படம்)\n\nமுகாமுகம் 1984 ஆம் ஆண்டில் வெளிவந்த மலையாளத் திரைப்படம் ஆகும். இத்திரைப்படத்தை எழுதி, இயக்கியவர் அடூர் கோபாலகிருஷ்ணன் ஆவார்.\nSection::::கதை.\n\"கம்யூனிச\" இயக்கத்தில் தீவிரமாக இருக்கும் ஒருவரின் மீது கொலைப்பழி சுமத்தப்படுவதனால் தலைமறைவாய் இருக்கும் அவர் மரணமடைந்து விட்டதாக அனைவரும் நினைக்கும் போது 10 வருடங்கள் கழித்து அவர் திரும்பி வரும்போது ஏற்படும் நிகழ்வுகள் தான் திரைப்படத்தின் மையக் கதை ஆகும். \n * சிறந்த இயக்குனர் -அடூர் கோபாலகிருஷ்ணன்\nSection::::விருதுகள்.\n * சிறந்த திரைக்கதையாசிரியர்-அடூர் கோபாலகிருஷ்ணன்\n"}
{"id": "206612", "url": "https://ta.wikipedia.org/wiki?curid=206612", "title": "காஸ்மாஸ் தொலைக்காட்சித் தொடர்", "text": "காஸ்மாஸ் தொலைக்காட்சித் தொடர்\n\nகாஸ்மாஸ்: ஒரு தனித்த நீள் பயணம் (\"Cosmos: A Personal Voyage\") என்பது பதிமூன்று தொகுதிகளாக ஒளிபரப்பட்ட தொலைக்காட்சி நிகழ்ச்சியாகும். இந்நிகழ்ச்சியைக் கார்ல் சேகன் வழங்க,தொகுத்தவர்கள் கார்ல் சேகன், ஆன் துரியன் மற்றும் ஸ்டீவென் சார்த்தர் ஆவர்.இது வாழ்வின் தொடக்கம், அண்டத்தில் நம் புவியமைந்த பரப்பார்வை உட்பட அனேக அறிவியல் தகவல்களை அளிக்கிறது. \n\nஇதன் முதலாவது தொடர் 1980 ஆம் ஆண்டில், பொது ஒலிபரப்பு சேவை (Public Broadcasting Service) இனால் ஒலிபரப்புச் செய்யப்பட்டது. 2009 ஆம் ஆண்டு வரை, அதிகளவாக கேட்கப்படும் PBS தொடராக இருந்தது. இது \"எமி\" (Emmy) \"பிபொடி\" (Peabody) போன்ற விருதுகளை பெற்றுக்கொண்டதோடு 60 நாடுகளிலும் ஒலிபரப்பு செய்யப்பட்டதுடன் 500 மில்லியன் மக்களாலும் பார்க்கப்பட்டது. இந் நிகழ்ச்சியைவைத்து ஒரு புத்தகமும் வெளியிடப்பட்டது.\n"}
{"id": "206623", "url": "https://ta.wikipedia.org/wiki?curid=206623", "title": "கன்னட எழுத்துருக்களின் பட்டியல்", "text": "கன்னட எழுத்துருக்களின் பட்டியல்\n\nகன்னட எழுத்துருக்களின் பட்டியல் கீழே தரப்பட்டுள்ளது.\n\nSection::::பட்டியல்.\nஇது முழுமையான பட்டியல் அல்ல.\n\n"}
{"id": "206624", "url": "https://ta.wikipedia.org/wiki?curid=206624", "title": "மலையாள எழுத்துருக்களின் பட்டியல்", "text": "மலையாள எழுத்துருக்களின் பட்டியல்\n\nமலையாள எழுத்துருக்களின் பட்டியல் கீழே தரப்பட்டுள்ளது.\n\n\n"}
{"id": "206625", "url": "https://ta.wikipedia.org/wiki?curid=206625", "title": "வொன்டர் மேன்", "text": "வொன்டர் மேன்\n\nவொன்டர் மேன் என்பது மார்வெல் காமிக்ஸ் வெளியிட்ட புனைகதை வரைகலை கதாப்பாத்திரம் ஆகும். ஸ்டான் லீ, டான் ஹேக் மற்றும் ஜேக் கிர்பை ஆகியோர் இக்கதாப்பாத்திரத்தினை உருவாக்கினர். இக்கதாப்பாத்திரம் அவெஞ்சர்ஸ் #9 (அக்டோபர் 1964) முதன் முதலாக வெளியானது.\n\n"}
{"id": "206626", "url": "https://ta.wikipedia.org/wiki?curid=206626", "title": "தொடர்க் குதை", "text": "தொடர்க் குதை\n\nதொடர்க்குதை (\"serial port\") என்பது கணினியுடன் தொடர்ச்சாதனங்களை இணைக்கப்பயன்படும் ஒரு குதையாகும். தனிநபர் கணினி வரலாற்றில் மோடம், டெர்மினல் போன்றவற்றிற்குத் தரவு தொடர்க் குதை மூலம் கடத்தப்பட்டது. தொடர்க் குதை இல்லாத நவீன கணினிகளுக்கு RS232 தொடர்ச்சாதனங்களை இணைக்க தொடர்-யுஎஸ்பி மாற்றிகள் தேவைப்படலாம். தொடர்க் குதை இன்னும் சில இடங்களில் பயன்படுகிறது. குறிப்பாக தொழிற்சாலை தானியங்கி அமைப்புக்கள், அறிவியல் கருவிகள், கடைகள் போன்ற இடங்களில் பயன்படுகிறது. சர்வர் கணினிகள் தொடர்க்குதைகளை ஆய்ந்தறியும் ஒரு கட்டுப்பாட்டுப் பணியகமாகவும் பயன்படுத்தலாம்.\n"}
{"id": "206634", "url": "https://ta.wikipedia.org/wiki?curid=206634", "title": "ஸ்பைடர் வுமன் (பக்கவழி நெறிப்படுத்துதல்)", "text": "ஸ்பைடர் வுமன் (பக்கவழி நெறிப்படுத்துதல்)\n\nஸ்பைடர் வுமன் என்ற தலைப்பில் உள்ள கட்டுரைகள்:\n\n"}
{"id": "206640", "url": "https://ta.wikipedia.org/wiki?curid=206640", "title": "ஸ்பைடர் வுமன்", "text": "ஸ்பைடர் வுமன்\n\nஸ்பைடர் வுமன் என்பது மார்வெல் காமிக்ஸ் வெளியிட்ட புனைகதை வரைகலை கதாப்பாத்திரம் ஆகும். 1978ல் மார்வெல் காமிக்ஸ் ஸ்டான் லீ, மார்வெல் ஸ்பாட்லைட் # 32 (பிப்ரவரி 1977) வெளியிட்டார்.\n\n"}
{"id": "206650", "url": "https://ta.wikipedia.org/wiki?curid=206650", "title": "வேளாக்குறிச்சி", "text": "வேளாக்குறிச்சி\n\nவேளாக்குறிச்சி, தமிழ்நாட்டின் 33வது மாவட்டமான கள்ளக்குறிச்சி மாவட்டத்தில் உள்ளது.\n\nவேளாக்குறிச்சி ஊராட்சி\nஇது தமிழகத்தின் விழுப்புரம் மாவட்டத்தில் உள்ளது\nவேளாக்குறிச்சி ஊராட்சி (Velakurichi Gram Panchayat), தமிழ்நாட்டின் விழுப்புரம் மாவட்டத்தில் உள்ள தியாகதுர்கம் வட்டாரத்தில் அமைந்துள்ளது.[4][5] இந்த ஊராட்சி, கள்ளக்குறிச்சி சட்டமன்றத் தொகுதிக்கும் கள்ளக்குறிச்சி மக்களவைத் தொகுதிக்கும் உட்பட்டதாகும். இந்த ஊராட்சி, மொத்தம் 9 ஊராட்சி மன்றத் தொகுதிகளைக் கொண்டுள்ளது. இவற்றில் இருந்து 9 ஊராட்சி மன்ற உறுப்பினர்களைத் தேர்ந்தெடுக்கின்றனர். [6] 2011ஆம் ஆண்டு இந்திய மக்கள் தொகை கணக்கெடுப்பின்படி, மொத்த மக்கள் தொகை 2382 ஆகும். இவர்களில் பெண்கள் 1200 பேரும் ஆண்கள் 1182 பேரும் உள்ளனர்.\n\nவேளாக்குறிச்சி\n— ஊராட்சி —\nஅமைவிடம் \nநாடு இந்தியா\nமாநிலம் தமிழ்நாடு\nமாவட்டம் விழுப்புரம்\nஆளுநர் பன்வாரிலால் புரோகித்[1]\nமுதலமைச்சர் எடப்பாடி க. பழனிசாமி[2]\nமாவட்ட ஆட்சியர் எம் . லட்சுமி இ. ஆ. ப. [3]\nஊராட்சித் தலைவர் \nமக்களவைத் தொகுதி கள்ளக்குறிச்சி\nமக்களவை உறுப்பினர் \nDr. K. Kamaraj(அஇஅதிமுக)\n\nசட்டமன்றத் தொகுதி கள்ளக்குறிச்சி\nசட்டமன்ற உறுப்பினர் \nபிரபு (அதிமுக)\n\nமக்கள் தொகை 2,382\nநேர வலயம் IST (ஒ.ச.நே.+5:30)\nஅடிப்படை வசதிகள் \n\nதமிழ்நாடு ஊரக வளர்ச்சி மற்றும் ஊராட்சித் துறையின் 2015ஆம் ஆண்டுத் தரவின்படி கீழ்க்கண்ட தகவல் தொகுக்கப்பட்டுள்ளது.[6]\n\nஅடிப்படை வசதிகள் எண்ணிக்கை\nகுடிநீர் இணைப்புகள் 76\nசிறு மின்விசைக் குழாய்கள் 8\nகைக்குழாய்கள் 9\nமேல் நிலை நீர்த்தேக்கத் தொட்டிகள் 4\nதரைமட்ட நீர்தேக்கத் தொட்டிகள் \nஉள்ளாட்சிக் கட்டடங்கள் 8\nஉள்ளாட்சிப் பள்ளிக் கட்டடங்கள் 1\nஊரணிகள் அல்லது குளங்கள் 6\nவிளையாட்டு மையங்கள் 1\nசந்தைகள் \nஊராட்சி ஒன்றியச் சாலைகள் 52\nஊராட்சிச் சாலைகள் 3\nபேருந்து நிலையங்கள் \nசுடுகாடுகள் அல்லது இடுகாடுகள் 3\n\n\nSection::::மக்களின் தொழில்கள்.\nஉழவுதொழில் முதன்மையான தொழிலாக விளங்குகிறது. பருத்தி, சோளம், துவரை, நெல், கரும்பு, மிளகாய், வெண்டை, முருங்கை, பனைமரத்து எண்ணெய் (பாமாயில்), கத்தரி, மருத்துவப்பயிர், தீவனப்பயிர், புளிச்சை, அவரை, உளுந்து போன்றவை பயிரிடப்படுகிறது.\nகால்நடைகளான மாடு, ஆடு, கோழி, புறா ஆகியவை வளர்க்கப்படுகின்றன. கோழிப்பண்ணை ஒன்றும் இயங்கி வருகிறது. விவாசய கூலி வேலை செய்யும் தொழிலாளர்கள் அதிக அளவில் உள்ளனர்.\n"}
{"id": "206654", "url": "https://ta.wikipedia.org/wiki?curid=206654", "title": "இந்திய திரைப்பட நூற்றாண்டு விழா", "text": "இந்திய திரைப்பட நூற்றாண்டு விழா\n\nஇந்திய சினிமாவின் நூற்றாண்டுவிழா தமிழ்நாட்டில் கொண்டாப்பட்டு வருகிறது. இந்திய சினிமாவின் நூற்றாண்டை முன்னிட்டு, சினிமா பிரபலங்களின் தபால் தலைகளை இந்திய அஞ்சல் துறை உலக தபால் தினத்தில் வெளியிட்டுள்ளது \n\nSection::::தமிழ் திரையை சார்ந்தோர்.\nகவிஞர் கண்ணதாசன் மற்றும் நடிகர் நாகேஷுக்கும் முத்திரை வெளியாகியுள்ளது. நடிகையரில் நடிகை பானுமதியும் இந்த முத்திரைப் பட்டியலில் இடம்பிடித்திருக்கிறார்.\n\n"}
{"id": "206656", "url": "https://ta.wikipedia.org/wiki?curid=206656", "title": "லக்சு", "text": "லக்சு\n\nலக்சு (Lux ) என்பது ஒளியியலில் பயன்படும் ஓர் அலகு. ஒரு மீட்டர் ஆரமுள்ள ஒரு கோளத்ததின் மையப்புள்ளியிலுள்ள ஒரு திட்ட வத்தியிலிருந்து அக்கோளத்தின் பரப்பில் ஒரு வினாடியில் ஒரு சதுர மீட்டர் பரப்பு பெறும் ஒளியின் அளவாகும். இது மீட்டர் வத்தி எனவும் அழைக்கப்படும். இதன் குறியீடு lx என்பதாகும்.\n\nலக்சு = ஒரு லூமன்\\மீட்டர்²\n\nSection::::ஆதாரம்.\nA dictionary of science -ELBS\n"}
{"id": "206660", "url": "https://ta.wikipedia.org/wiki?curid=206660", "title": "பேட்மேன்:மிஸ்ட்ரி ஆப் தி பேட்வுமன்", "text": "பேட்மேன்:மிஸ்ட்ரி ஆப் தி பேட்வுமன்\n\nபேட்வுமன்:மிஸ்ட்ரி ஆப் தி பேட்வுமன் என்பது 2003ல் வெளிவந்த இயங்குபடம் ஆகும். இது தி நியூ பேட்மேன் அட்வென்ச்சூர்ஐ அடிப்படையாகக் கொண்டு வெளிவந்தது. வார்னர் பிரதர்ஸ் அனிமேசன் நிறுவனம் அக்டோபர் 2003ல் அமெரிக்காவில் இதனை வெளியிட்டது.\n\n\"பேட்மேன்: மிஸ்டரி ஆப் தி பேட்வுமன்\" நடுநிலையாக கருத்துகளைப் பெற்றது.\n\n"}
{"id": "206666", "url": "https://ta.wikipedia.org/wiki?curid=206666", "title": "செல்வர் ஆட்சி", "text": "செல்வர் ஆட்சி\n\nசெல்வர் ஆட்சி (\"timocracy\") என்பது அரசாட்சி முறைமைகளில் சொத்து வைத்திருப்போருக்கு மட்டுமே அரசாளும் உரிமை உடைய அரசுமுறை ஆகும். இதன் மீக்கடுமையான வடிவமாக, சமூக, குடியுரிமைகளை முற்றிலும் துறந்து செல்வம் மட்டுமே அதிகாரம் பெறும் நிலையில், இது செல்வக்குழு ஆட்சி (plutocracy) எனப்படுகிறது. செல்வக்குழு ஆட்சியில் பணம் படைத்தோர் தங்கள் அதிகாரத்தைக் கொண்டு தங்கள் பணத்தை மேலும் பெருக்க முயல்வர்.\nSection::::சொற்தோற்றம்.\nசெல்வர் ஆட்சிக்கான பரவலான ஆங்கிலக் கலைச்சொல் \"டிமோகிராசி\" என்பதாகும்.இது கிரேக்க சொற்களான \"விலை\" அல்லது \"மதிப்பு\"என்ற பொருளுடைய \"டிம்\" (τιμή), என்பதிலிருந்தும், (ஆட்சியில் உள்ள) \"ஆள்\" என்ற வினைச்சொல் பொருளுடைய \"-கிராசியா\" என்பதிலிருந்தும் பெறப்பட்டது.\nSection::::செல்வராட்சியும் சொத்துக்களும்.\nசெல்வர் ஆட்சியின் கருத்தை ஒட்டி கி.மு ஆறாம் நூற்றாண்டில் ஏதென்சில் சோலோன் சீராக்கப்பட்ட சிலவர் ஆட்சியை தமது அரசியலமைப்பில் அறிமுகப்படுத்தினார். இதுவே வலிந்து செல்வர் ஆட்சியை செயல்படுத்தியதாகத் தெரிந்த முதல் வடிவமாகும். இவரது சோலோனிய அரசியலமைப்பில் மக்கள்தொகையை நான்கு சமூக வகுப்புகளில் பிரித்தார்; அவரவர் சமூக வகுப்பைப் பொறுத்து அரசியல் உரிமைகளும் பொருளாதார பொறுப்புகளும் வழங்கப்பட்டன.இந்த நான்கு வகுப்புகளை ஒரு தனிநபர் ஆண்டுக்கு எத்தனை மரக்கால் (\"புஷல்\") தானியங்களை உற்பத்தி செய்வார் என்பதைக் கொண்டு வரையறுத்தார். \n\nசோலோன் வரிவிதிப்பையும் சமூக வகுப்பிற்கேற்ப அமைத்திருந்ததாக நிக்கோலசு ஹெமாண்டு கருதுகிறார். கடைமட்ட தீடெசுக்களுக்கு வரி எதுவும் இல்லாமலும் மற்ற மூன்று வகுப்பினருக்கும் 6:3:1 என்ற வீதத்தில் வரி வசூலிக்கப்பட்டதாகவும் கூறுகிறார்.\n"}
{"id": "206677", "url": "https://ta.wikipedia.org/wiki?curid=206677", "title": "வேத் மேத்தா", "text": "வேத் மேத்தா\n\nவேத் பிரகாசு மேத்தா (\"Ved Prakash Mehta\", பிறப்பு: மார்ச்சு 21, 1934) பிரித்தானிய இந்தியாவில் லாகூர் நகரில் பிறந்த ஓர் ஆங்கில எழுத்தாளர். ஐக்கிய அமெரிக்காவில் வாழ்ந்து வரும் இவர் நான்கு வயது குழந்தையாக இருக்கும்போதே மூளை உறையழற்சி (meningitis) நோயால் பாதிக்கப்பட்டுத் தன் கண் பார்வையை இழந்தார்.\n\nஇவரது தாய் சாந்தி மேத்தா குடும்பத்தலைவி. வேத் மேத்தா ஏழு குழந்தைகளில் ஐந்தாவதாகப் பிறந்தவர்.\n\nவேத் மேத்தாவின் தந்தையார் ஒரு மருத்துவர். எனவே தம் குழந்தைக்கு பல்வேறு சிகிச்சைகளை செய்தார். அவை பலனளிக்கவில்லை. மும்பையில் பார்வையற்றோருக்கான ஒரு பள்ளியில் வேத் சேர்க்கப்பட்டார். பின்னர் ஆக்சுபோர்டு ,ஆர்வர்டு பல்கலைக் கழகங்களில் சேர்ந்து வரலாறு போன்ற பாடங்களில் தேர்ச்சி பெற்றார்.\nவேத் மேத்தா அபார ஞாபக சக்தி கொண்டவர்.\n\n1949 ஆம் ஆண்டு முதல் மேற்கத்திய நாடுகளில் வாழ்ந்தார். 1975 இல் அமெரிக்கக் குடிமகன் ஆனார். 1957 ஆம் ஆண்டில் தம் வாழ்க்கை வரலாற்றை 'பேஸ் டு பேஸ்' என்னும் பெயரில் எழுதி ஓர் ஆங்கில நூலாக வெளியிட்டார்.\n\nமொத்தம் 27 ஆங்கில நூல்களை எழுதியுள்ளார். நியூயார்க்கர் என்னும் ஆங்கில இதழில் தொடர்ந்து கட்டுரைகள் எழுதி வந்தார். 2009ஆம் ஆண்டில் ராயல் இலக்கியக் கழகம் அவரை 'மதிப்புமிகு உறுப்பினர்' என்று கவுரவித்து விருது வழங்கியது.\nதனக்கு கிடைத்த பட்டங்களை விட காந்தியடிகள் பிறந்த நாட்டில் பிறந்தவன் என்பதற்காகப் பெருமை கொள்பவர்.\nதற்போது அமெரிக்காவில் வசித்து வருகிறார்.இவருக்கு இரண்டு மகள்கள் உள்ளனர்.\n\nSection::::நூல்கள்.\nஇவர் ஆங்கிலத்தில் 27 நூல்கள் எழுதியுள்ளார்.\n\n"}
{"id": "206682", "url": "https://ta.wikipedia.org/wiki?curid=206682", "title": "செசாரியா கடற்கரையோரம்", "text": "செசாரியா கடற்கரையோரம்\n\nசெசாரியா கடற்கரையோரம் (\"Caesarea Maritima\") என்பது செசாரியா நகருக்கு அருகில் இசுரேலிய கடற்கரையில் அமைந்துள்ள தேசிய பூங்கா. பண்டைய செசாரியா கடற்கரையோர நகரும் துறைமுகமும் ஏறக்குறைய கி.மு 25–13 இல் முதலாம் ஏரோதினால் அமைக்கப்பட்டது. இந்நகர் உரோம இறுதிப்பகுதி மற்றும் பைசாந்திய காலத்தில் மக்கள் குடியேற்றமாகவிருந்தது. இதன் இடிபாட்டு எச்சங்கள் இசுரேலின் மத்திய தரைக்கடல் பகுதியில் காணப்படுகின்றது. கோடை காலத்தில் இப்பூங்காவிற்கு மக்கள் அதிகம் வருகின்றனர். \n\n"}
{"id": "206685", "url": "https://ta.wikipedia.org/wiki?curid=206685", "title": "இணைப்பு சுழல் மின் உற்பத்தி நிலையம்", "text": "இணைப்பு சுழல் மின் உற்பத்தி நிலையம்\n\nகூட்டு சுழல் மின் உற்பத்தி நிலையம் அல்லது இணைப்பு சுழல் மின் உற்பத்தி நிலையம் (\"Combined cycle power plant\") என்பது இரண்டு வெப்ப இயக்க சுழற்சிகளை (Thermodynamic cycle) இணைத்து ஒரே நேரத்தில் மின் உற்பத்தி செய்யும் மின் உற்பத்தி நிலையம் ஆகும். பெரும்பாலும் இதில் எரிவளிச் சுழலி (Gas turbine) மற்றும் நீராவிச் சுழலி (Steam turbine) வகைகள் உபயோகிக்கப்படுகின்றன. எரிவளிச் சுழலி (Gas turbine) இயங்கும் அதே நேரத்தில் அதிலிருந்து வரும் தேவையற்ற வெப்ப ஆற்றலின் மூலம் நீராவியை உருவாக்கி அந்த நீராவியின் மூலம் நீராவிச் சுழலி இயங்க வைக்கப்பட்டு மின்சாரம் தயாரிக்கப்படுகிறது. இதனால் அதிக அளவு ஆற்றல் வீணாவது தடுக்கப்படுகிறது.\n\nSection::::சுழற்சிகள்.\nபெரும்பாலும் கூட்டு அல்லது இணைப்பு சுழல் மின் உற்பத்தி நிலையங்கள் பிரெய்ட்டன் (Brayton) மற்றும் ரேங்கின் (Rankine) சுழற்சி முறைகளில் இயங்கும்.\n\nஎனவே இரண்டு சுழலிகள் மூலமும் ஒரே நேரத்தில் மின்சாரம் தயாரிக்கப்படுகிறது.\n\nSection::::இணைப்பு சுழற்சி வினைத்திறன்.\nகுறியீடுகள் : -\n\nஎரிப்பு அறையிள் (combustion chamber) எரிக்கபடும் பொழுது உருவாகும் வெப்பம் - - Q \n\nசுழலியின் இதழ்களை (Turbine Blades) சுழற்றிய பின்னர் வெளிவரும் வளிமத்தின் வெப்பம் (Exhaust gas)- Q .\n\nவெளிவரும் வளிமம் (Exhaust gas) விரவி பரப்புவானை (Diffuser) கடந்து செல்வதல் அதன் அழுத்தமும் வெப்பமும் சிரிதளவு குறைக்கப்படுகிறது எனவே வெப்ப மீட்பு நீராவியாக்கியினுள் (HRSG) செல்லும் வெப்பம் - Q\nஇணைப்பு சுழல் சுழற்சி - CC\n\nபிரெய்ட்டன் சுழற்சி – B\n\nரேங்கின் சுழற்சி - R\n\nகூட்டு அல்லது இனைப்பு சுழற்சி வினைத்திறன் (efficiency)\n"}
{"id": "206688", "url": "https://ta.wikipedia.org/wiki?curid=206688", "title": "சாச்சி 420", "text": "சாச்சி 420\n\nசாச்சி 420 (ஆங்கிலம்:The Trickster Aunt/Chachi 420) இது ஒரு இந்திய இந்தி மொழித் திரைப்படமாகும். கமல்ஹாசன் இயக்கத்தில் டிசம்பர் 19, 1997 ஆம் ஆண்டு வெளியானது. இத்திரைப்படத்தில் கமல்ஹாசன், தபூ, நாசர், அம்ரீஷ் புரி, ஓம் பூரி, மற்றும் பலர் நடித்துள்ளனர். மேலும் இத்திரைப்படம் நவம்பர் 10, 1996 ஆம் ஆண்டு கமல்ஹாசன், மற்றும் மீனா நடித்த அவ்வை சண்முகி என்னும் தமிழ் திரைப்படத்தின் மறுஆக்கமாகும்.\n\nSection::::உருவாக்கம்.\nமுதலில் இத்திரைப்படம் 1996 ஆம் ஆண்டு அவ்வை சண்முகி என்ற தலைப்பில் தமிழிலும், பாமனே சத்யபாமனே என தெலுங்கிலும் வெளியானது. பின்னர் 1997 ஆம் ஆண்டு இந்தியில் சாச்சி 420 என்ற பெயரில் மறுஆக்கம் செய்யப்பட்டு வெளியானது. மேலும் இத்திரைப்படத்தில் கமல்ஹாசன் அவர்களின் மகளும் நடிகையுமான சுருதி ஹாசன் சாகோ கோரி எனத் தொடங்கும் பாடலைப் பாடியுள்ளார்.\n"}
{"id": "206689", "url": "https://ta.wikipedia.org/wiki?curid=206689", "title": "யாட் வசெம்", "text": "யாட் வசெம்\n\nயாட் வசெம் (\"Yad Vashem\"; எபிரேயம்: יָד וַשֵׁם) என்பது பெரும் இன அழிப்பினால் பலியாகிய யூதர்களுக்காக இசுரேலினால் உருவாக்கப்பட்ட உத்தியோக பூர்வமாக நினைவிடம். இது இசுரேலிய சட்ட மன்றத்தினால் ஏற்றுக்கொள்ளப்பட்ட \"யாட் வசெம் சட்டம்\" மூலம் 1953 இல் நிர்மாணிக்கப்பட்டது. \n\n"}
{"id": "206703", "url": "https://ta.wikipedia.org/wiki?curid=206703", "title": "டெராகெர்ட்சு கதிரியக்கம்", "text": "டெராகெர்ட்சு கதிரியக்கம்\n\nஇயற்பியலில், டெராகெர்ட்சு கதிரியக்கம் (\"terahertz radiation\" அல்லது \"submillimeter radiation\", டெராகெர்ட்சு கதிர்கள் (\"terahertz waves\", டெராகெர்ட்சு ஒளி, T-கதிர்கள், (\"THz\") என்பது மின்காந்த அலைத் தொகுதியில் அதிர்வெண் 0.3 முதல் 3 டெராகெர்ட்சு (THz, 10^12 எர்ட்சுகள்)) அதிர்வெண்ணைக் கொண்ட ஒரு சிறு பகுதியாகும். இவைகளின் அலைநீளம் ஒரு மில்லிமீட்டரை விடவும் குறைவு. இவைகள் உயர் அதிர்வெண்ணுடைய நுண்ணலைகளுக்கும் (micro waves ) அகச்சிகப்பு அலைநீளத்திற்கும் இடைப்பட்டன ஆகும். இவைகளை நேரடியாக அளவிடமுடியாது. 10,000 பாகைக்கும் அதிகமான வெப்பநிலையிலுள்ள பொருட்கள் இவ்வகையான கதிர்களை உமிழ்கின்றன.\n\nஉடையில் மறைத்து எடுத்துச் செல்லும் பொருட்களைக் கண்டறிய, விமான நிலையங்களில் இக்கதிர்கள் பயன்படும். உணவுப்பொருட்கள் பதப்படுத்தும் தொழில்சாலைகளில், பெட்டிகளைத் திறக்காமலே சோதனை செய்யமுடியும். உலோகமல்லாத பொருட்களை சேதமில்லாமல் பரிசோதனை செய்ய உதவும். அயனியாக்கும் பண்பில்லை. அதனால் ஏற்படும் தீய விளைவுகள் பற்றிய அச்சம் இல்லை.\n\n"}
{"id": "206705", "url": "https://ta.wikipedia.org/wiki?curid=206705", "title": "ஐலா கீட்டோ", "text": "ஐலா கீட்டோ\n\nஐலா கீட்டோ (\"Aila Inkeri Keto\", பிறப்பு: மார்ச் 14, 1943) ஆத்திரேலியாவின் குயின்ஸ்லாந்து மாநிலத்தில் மழைக்காடுகள் பாதுகாப்பு அமைப்பின் நிறுவனரும், அதன் தலைவரும் ஆவார். இவ்வமைப்பு இப்போது \"ஆத்திரேலிய மழைக்காடுகள் பாதுகாப்பு அமைப்பு\" என அழைக்கப்படுகிறது. இவர் ஆத்திரேலியாவின் குயின்ஸ்லாந்து மாநிலத்தில் பிறந்தவர். உயிர் வேதியியல் படிப்பை முடித்து குயின்ஸ்லாந்து பல்கலைக்கழகத்தில் பணிபுரிந்தார். இவர் 1994, 2000, 2001 ஆம் ஆண்டுகளில் ஆத்திரேலியாவில் விருதுகள் வழங்கப்பட்டு கெளரவிக்கப்பட்டார். 2005 ஆம் ஆண்டு \"வால்வோ சுற்றுச்சூழலியல் விருது\" (Volvo Environment Prize) இவருக்கு வழங்கப்பட்டது.\n"}
{"id": "206706", "url": "https://ta.wikipedia.org/wiki?curid=206706", "title": "அமோரி லோவின்சு", "text": "அமோரி லோவின்சு\n\nஅமோரி லோவின்ஸ் (Amory Bloch Lovins, பிறப்பு: நவம்பர் 13, 1947) அமெரிக்காவைச் சார்ந்த இயற்பியலாளர் ஆவார். இவர் அமெரிக்காவின் வாசிங்டன் நகரில் பிறந்தவர் ஆவார். இவர் சுற்றுச்சூழல் அறிஞர், எழுத்தாளர், \"ராக்கி மவுண்டன் இன்ஸ்ட்டிட்டியூட்\"(Rocky Mountain Institute) தலைவர் மற்றும் தலைமை விஞ்ஞானியாகவும் அறியப்படுகிறார். இவர் 40 வருடங்களாக \"சக்தி கொள்கை\"(energy policy) வகுப்பாளராக ஆய்வுகள் செய்து வருகிறார். உலகின் செல்வாக்கான மனிதர்களுள் இவரும் ஒருவர் என டைம் பத்திரிகை இவரது பெயரை 2009 ஆம் ஆண்டு குறிப்பிட்டிருந்தது. இவர் பல்வேறு \"கெளரவ முனைவர்\" (honorary doctorates) பட்டங்களையும், விருதுகளையும் பெற்றுள்ளார். 19 புத்தகங்களை வெளியிட்டுள்ளார். 8 நாடுகளுக்கு 'சக்தி கொள்கை\"(energy policy) தொடர்பான ஆலோசனைகளையும் வழங்கியுள்ளார்.\n"}
{"id": "206713", "url": "https://ta.wikipedia.org/wiki?curid=206713", "title": "லலித மகால்", "text": "லலித மகால்\n\nலலித மகால் (Lalitha Mahal) இது இந்தியாவின் கர்நாடக மாநிலம் மைசூர் சாமுண்டி மலை அருகில் அமைந்துள்ள அரண்மனை ஆகும்.\n\nஇது 1921 ல் மைசூரை ஆண்ட மன்னர் நான்காம் கிருட்டிண உடையாரால் கட்டப்பட்டது. இதன் தளம் மற்றும் படிக்கட்டுகள் இத்தாலி பளிங்கு கற்களினாலும், (தொங்கும்) சர விளக்கு பெல்ஜியம் படிக கண்ணாடியிலும் ஆனது, தரை விரிப்புகள் பாரசீகக் கம்பளம் கொண்டு அழகூட்டப்பட்டுள்ளது. \n\nSection::::சொகுசு தங்கும் விடுதி.\nஇது தற்போது இந்திய சுற்றுலா கழகத்தின் சொகுசு தங்கும் விடுதியாக செயல்படுகின்றது\n\n"}
{"id": "206719", "url": "https://ta.wikipedia.org/wiki?curid=206719", "title": "குமரகம் பறவைகள் சரணாலயம்", "text": "குமரகம் பறவைகள் சரணாலயம்\n\nகுமரகம் பறவைகள் சரணாலயம் (Kumarakom Bird Sanctuary) \"வேம்பநாடு பறவைகள் சரணாலயம்\" என்றும் அழைக்கப்படும். இந்தச் சரணாலயமானது வேம்பநாடு ஏரிக்கரையில் அமைந்துள்ளது. இது உப்பங்கழியில் அமைந்துள்ளது. பல்வேறு நாட்டு இடம் பெயர் பறவைகள் இங்கு வருகின்றன. பறவையியல் ஆர்வலர்களின் முக்கியப் பகுதியாக இது விளங்குகிறது.\nSection::::வரலாறு.\n\"ரப்பர்\" மரத் தோட்டமாக இருந்தது ஆங்கிலேயரால் பறவைகள் சரணாலயமாக மாற்றப்பட்டது. இதை முன்னர் \"பேக்கரின் தோட்டம்\"(Baker’s Estate) என அழைத்தனர்.\nSection::::அமைவிடம்.\nஇந்தச் சரணாலயமானது 14 ஏக்கர்கள் (57,000 சதுர மீர்ட்டர்கள்) பரப்பளவில் அமைந்துள்ளது. இது கோட்டயம் நகரிலிருந்து 14 கிலோமீட்டர்கள் தொலைவில் அமைந்துள்ளது.\n"}
{"id": "206722", "url": "https://ta.wikipedia.org/wiki?curid=206722", "title": "புதுச்செந்நெறியியம்", "text": "புதுச்செந்நெறியியம்\n\nபுதிய செந்நெறியியம் என்பது, காட்சிக் கலைகள், இலக்கியம், நாடகம், இசை, கட்டிடக்கலை போன்றவை சார்ந்தனவும், பண்டைக் கிரேக்கம், பண்டை ரோம் ஆகியவற்றின் கலை பண்பாடுகளை அடிப்படையாகக் கொண்டனவுமான இயக்கங்களைக் குறிக்கும். முக்கியமான புதுச் செந்நெறியிய இயக்கம் 18 ஆம் நூற்றாண்டின் அறிவெளிக் காலத்துடன் பொருந்தியிருந்ததுடன் 19 ஆம் நூற்றாண்டின் தொடக்கப் பகுதிவரை தொடர்ந்து இருந்தது. இது அக்காலத்தில் எழுச்சிபெற்ற புனைவியத்துடன் போட்டியிட்டது. கட்டிடக்கலையில் இந்த இயக்கத்தின் தாக்கம் 19, 20 ஆம் நூற்றாண்டுகளிலும் 21 ஆம் நூற்றாண்டிலும் தொடர்ந்து இருப்பதைக் காணலாம். \n"}
{"id": "206724", "url": "https://ta.wikipedia.org/wiki?curid=206724", "title": "காசி மலை", "text": "காசி மலை\n\nகாசி மலை (The Khasi Hills) காரோ-காசி மலைத் தொடரின் ஒரு பகுதியாகும். இது இந்தியாவின் மேகாலயா மாநிலத்தில் அமைந்துள்ளது. இது \"பட்காய்\" பகுதியிலும் அமைந்துள்ளது. இம்மலைப்பகுதியானது 1970 ஆம் ஆண்டிற்கு முன் அசாம் மாநிலத்தின் ஒரு பகுதியாக இருந்தது. இம்மலை சூழலியல் பகுதியாகும். இது அமைந்திருக்கும் மாவட்டம் \"காசி மலை மாவட்டம்\" ஆகும். இம்மலையிலுள்ள உயர்ந்த சிகரம் \"லும் ஷைலோங்\" 1968 மீட்டர்கள் உயரமுடையது. இதன் அமைவிடம் 25° 35′ 0″ வடக்கு, 91° 38′ 0″ கிழக்கு ஆகும்.\n"}
{"id": "206728", "url": "https://ta.wikipedia.org/wiki?curid=206728", "title": "கபலா", "text": "கபலா\n\nகபலா (\"Kabbalah\", , அர்த்தம் \"பெறுதல்/பாரம்பரியம்\"; வேறுபட்ட ஒலிப்பெயர்ப்புக்கள் உள்ளன.) என்பது யூதத்தில் உருவாகிய ஓர் மறைபொருள் முறை, ஒழுங்குமுறை மற்றும் சிந்தனை முறையாகும். யூதத்திலுள்ள பாரம்பரிய கபலாக்கள் (கபலாவில் ஈடுபட்டவர்கள்) \"மெகுபல்\" (\"Mekubal\") என அழைக்கப்படுவர்.\n\n"}
{"id": "206743", "url": "https://ta.wikipedia.org/wiki?curid=206743", "title": "மாமியார் தேவை", "text": "மாமியார் தேவை\n\nமாமியார் தேவை இந்தத் தொடர் ஜீ தமிழ் தொலைக்காட்சியில் (திங்கள் முதல் வெள்ளி வரை) இரவு 8 மணிக்கு ஒளிபரப்பான மெகாதொடர், இந்தத் தொடர் பிப்ரவரி 21ம் திகதி நிறைவடைந்தது.\n\n\n\n"}
{"id": "206748", "url": "https://ta.wikipedia.org/wiki?curid=206748", "title": "அர்ஜுன் (பாடகர்)", "text": "அர்ஜுன் (பாடகர்)\n\nஅர்ஜுன் குமாரசாமி அல்லது அர்ஜுன் எனும் மேடைப் பெயரால் அறியப்பட்டவர் ஐக்கிய இராச்சியத்தைச் சேர்ந்த ஒரு பாடகராவார். இவர் இலங்கையைப் பூர்வீகமாகக் கொண்டதுடன் தனது நான்காம் வயதில் ஐக்கிய இராச்சியத்தில் குடியேறினார்.\n\nசிறுவயதிலேயே பல வாத்தியங்களைக் கற்றுக்கொண்ட அர்ஜுன் தனது பதின்ம வயதுக் காலத்தில் பாடல்களைப் பாடுவதிலும் இயற்றுவதிலும் கூடிய கவனம் செலுத்தத்தொடங்கினார். 2011ம் ஆண்டு வெளியாகிய வொய் திஸ் கொலவெறி டி பாடலை மீளாக்கம் செய்ததன் மூலம் பலர் மத்தியில் அறியப்பட்டார். இந்த மீளாக்கம் ஜனவரி 2013 ஆகும் போது சுமார் எட்டு மில்லியன் பார்வைகளைக் கொண்டிருந்தது.\n\nஅர்ஜுன் இணைய நாடகம் ஒன்றில் நடிகராவும் நடித்து வருகின்றார். இதைவிட தற்போது அர்ஜுன் தென்னிந்திய இசையமைப்பாளர்களான அனிருத் போன்றவர்களுடன் இணைந்து வணக்கம் சென்னை போன்ற திரைப்படங்களில் பணியாற்றியமையும் குறிப்பிடத்தக்கது.\n"}
{"id": "206752", "url": "https://ta.wikipedia.org/wiki?curid=206752", "title": "ஐ யம் வித்யா (நூல்)", "text": "ஐ யம் வித்யா (நூல்)\n\nஐ யம் வித்யா (\"I am Vidya\"), ஆங்கில மொழியில் எழுதப்பட்ட நூல். இதன் ஆசிரியர் லிவிங் ஸ்மைல் வித்யா. தனது என ஏற்றுக் கொள்ள முடியாத ஆணின் உடலில் வாழ்ந்த ஒரு பெண் தனது அடையாளத்தை நோக்கி மேற்கொண்ட வாழ்க்கைப் பயணத்தின் நிகழ்வுகளையும் வலிகளையும் விவரிக்கும் தன்வரலாறு இந்நூல். ஏழு இந்திய மொழிகளில் மொழிபெயர்க்கப்பட்டுள்ளது. \n"}
{"id": "206760", "url": "https://ta.wikipedia.org/wiki?curid=206760", "title": "புரதச் சிறு நீர்", "text": "புரதச் சிறு நீர்\n\nபுரதச் சிறு நீர் (\"Proteinuria\") என்பது சிறுநீரில் அதிக அளவில் புரதம் காணப்படும் ஒரு நிலையாகும். இது சில நோய்களில் ஏற்படலாம். இதன் ஒருவகை அல்புமின் சிறுநீர் (Albuminuria) என்று அழைக்கப்படுகின்றது. பொதுவாக ஒரு குறிப்பிட்ட குறைந்த அளவிலேயே அல்புமின் அல்லது புரதம் சிறுநீரில் காணப்படும். அல்புமின் முதன்மையான சுற்றோட்டப் புரதம் எனும் காரணத்தால் புரதச் சிறு நீர் பொதுவாக அல்புமின் சிறுநீர் என்று அழைக்கப்படுகின்றது. புரதச் சிறு நீர் உருவாக கலன்கோளம், சிறுநீரகத்தி ஆகியனவற்றில் ஏற்படும் பாதிப்புகள் காரணமாக இருக்கலாம் அல்லது குருதியில் மிகையாக புரதம் சேர்க்கப்படுவது காரணமாக இருக்கலாம்.\n"}
{"id": "206761", "url": "https://ta.wikipedia.org/wiki?curid=206761", "title": "நான், வித்யா (நூல்)", "text": "நான், வித்யா (நூல்)\n\nநான், வித்யா என்பது ஒரு தன்வரலாற்று நூல். இதன் ஆசிரியர் லிவிங் ஸ்மைல் வித்யா. நூலாசிரியரின் வாழ்க்கைப் பயணத்தின் போராட்டங்களையும் அவரது எழுச்சியையும் விவரிக்கும் நூல் இது.\n\n"}
{"id": "206775", "url": "https://ta.wikipedia.org/wiki?curid=206775", "title": "இடதுசாரி அரசியல்", "text": "இடதுசாரி அரசியல்\n\nஇடதுசாரி அரசியல் (\"left-wing politics\") என்பது கருத்தியல் நோக்கில் சமூக சமத்துவத்தை ஆதரிக்கின்ற அல்லது அதை ஏற்றுக்கொள்ளுகின்ற ஒரு அரசியல் நோக்கு அல்லது நிலைப்பாடு ஆகும். பொதுவாக இது சமூக ஏற்றத்தாழ்வுக்கும், சமூக சமத்துவமின்மைக்கும் எதிரானது. இது சமூகத்தில் ஒடுக்கப்பட்ட மக்களுடைய நலன்கள் கவனிக்கப்பட வேண்டும் என்றும், சமூகத்தில் காணப்படும் நியாயமல்லாத சமத்துவமின்மைகள் முற்றாக ஒழிக்கப்படவேண்டும் அல்லது குறைக்கப்பட வேண்டும் என்றும் கருதுகிறது.\n\nஅரசியலில், இடது, வலது என்னும் பயன்பாடுகள் பிரெஞ்சுப் புரட்சியின்போது (1789-1799) உருவாயின. அக்காலத்திய பிரெஞ்சு அரசியல் அவையில், முடியாட்சியை ஆதரித்தவர்கள் வலது பக்க இருக்கைகளிலும், அதை எதிர்த்துப் புரட்சியை ஆதரித்ததுடன், குடியரசு உருவாக்கப்படுவதை ஆதரித்தவர்கள் இடது பக்க இருக்கைகளிலும் அமர்ந்து இருந்தனர். அரசியலில் இடது, வலது என்ற பயன்பாடுகள் உருவானதற்கான மூலம் இதுவே. எனினும், 1815ல் முடியாட்சி மீண்டும் மீள்விக்கப்பட்ட பின்னரே அரசியலில் \"இடது\" என்னும் சொல் கூடுதலாகப் பயன்படுத்தப்பட்டது. \n\nபின்னர் இச்சொல் பல்வேறு இயக்கங்களைக் குறிப்பதற்குப் பயன்பட்டது. சிறப்பாகப் பிரெஞ்சுப் புரட்சிக் காலத்தில் குடியரசியம், சமூகவுடமை, பொதுவுடமை, அரசின்மை போன்றவை இச்சொல்லால் குறிக்கப்பட்ட இயக்கங்களுள் அடங்குவன. 20 ஆம் நூற்றாண்டின் பின்னரைப் பகுதியில் தொடங்கி, மனித உரிமைகள் இயக்கம், போர் எதிர்ப்பு இயக்கங்கள், சூழலியல் இயக்கங்கள் போன்ற மேலும் பல இயக்கங்கள் \"இடதுசாரி\" என்னும் சொல்லினால் குறிக்கப்படலாயின. ஐக்கிய அமெரிக்காவின் மக்களாட்சிக் கட்சி, ஐக்கிய இராச்சியத்தின் தொழிற் கட்சி. என்பனவும் இடதுசாரிகள் என அழைக்கப்பட்டன. \n\nSection::::வரலாறு.\nஅரசியலில் கொள்கை அடிப்படையிலான இரு வேறுபட்ட பிரிவுகளை \"இடது\", \"வலது\" என்னும் சொற்களால் அழைக்கும் வழக்கம் 18 ஆம் நூற்றாண்டின் பிற்பகுதியில் பிரெஞ்சுப் புரட்சியின் பின்னர் தொடங்கியது. 19 ஆம் நூற்றாண்டில் பிரான்சில் குடியரசு ஆதரவாளர்களும், முடியாட்சி ஆதரவாளர்களும் முறையே \"இடது\", \"வலது\" என்னும் சொற்களால் குறிக்கப்பட்டனர். \n\n19 ஆம் நூற்றாண்டின் பிற்பகுதியில், தேசியவாதம், சமூகவுடமை, மக்களாட்சி, சமய குருமார்கள் எதிர்ப்பு போன்றவை பிரான்சு இடதுசாரிகளின் அம்சங்களாக இருந்தன. மூன்றாம் நெப்போலியனின் 1851 ஆம் ஆண்டுச் சதிப்புரட்சியைத் தொடர்ந்து இரண்டாம் பேரரசு உருவான பின்னர், அரசியலில் தீவிர குடியரசியம், கற்பனைச் சமூகவுடமை என்பவற்றுக்குப் போட்டியாக மாக்சியம் உருவாகியது. கார்ல் மார்க்சு, பிரடெரிக் ஏங்கெல்சு ஆகியோரால் 1848ல் வெளியிடப்பட்ட பொதுவுடைமை அறிக்கை, எல்லா மனித வரலாறும் வர்க்கப் போராட்டத்தின் வரலாறே என வலியுறுத்தியது. காலப்போக்கில், பாட்டாளி வர்க்கப் புரட்சி பூர்சுவா முதலாளித்துவத்தைத் தூக்கியெறிந்துவிட்டு வர்க்கங்களற்ற சமூகம் ஒன்றை உருவாக்கும் என அவர்கள் கூறினர். \n\nஐக்கிய அமெரிக்காவில், சமூக தாராண்மையியம், முற்போக்குவாதம், தொழிற்சங்கவாதம் போன்ற பல இடதுசாரி இயக்கங்கள் சொத்து அடைப்படையிலான சமத்துவவாதம் எனும் கருத்துருவை அறிமுகப்படுத்திய தாமசு பைனின் ஆக்கங்களின் செல்வாக்குக்கு உட்பட்டிருந்தன. வளங்களை மீள் பகிர்வு செய்வதன் மூலம் சமூக சமத்துவத்தை அடைய முடியும் என்றது சொத்து அடைப்படையிலான சமத்துவவாதம்.\n\n\"முதலாவது அனைத்துலகம்\" என்றும் குறிப்பிடப்படுகின்ற அனைத்துலகத் தொழிலாளர் ஒன்றியம் (1864 - 76), பல்வேறுபட்ட நாடுகளிலிருந்து வர்க்கங்கள் அற்ற, அரசற்ற சமூகத்தை உருவாக்குவதில் பல்வேறு நோக்குகளைக் கொண்ட பல பேராளர்களை ஒன்றாகக் கொண்டுவந்தது. அங்கு மிகையில் பக்குனும் அவரது ஆதரவாளர்களும் தொழிலாளர் சர்வாதிகாரத்தை எதிர்த்தும், அரசு உடனடியாக ஒழிக்கப்பட வேண்டும் என்று கூறியும், எல்லாப் புரட்சிகளும் வன்முறையாக அமைய வேண்டியது இல்லை என்றும் பல விமர்சனங்களை மார்சிய பொதுவுடமைக் கோட்பாடுகள் மீது முன்வைத்தனர். இதனால் மார்க்சினதும் மிகையில் பக்குனினதும் ஆதரவாளர்களிடையே பிளவு உருவானது. இதனைத் தொடர்ந்து அரசின்மைவாதிகள் அனைத்துலகத் தொழிலாளர் கழகத்தை உருவாக்கினர். \n\nஇரண்டாவது அனைத்துலகம் (1888 - 1916) முதலாம் உலகப் போர் குறித்த விடயத்தில் பிளவுபட்டது. போரை எதிர்த்த விளாடிமிர் லெனின், ரோசா லக்சம்பர்க் போன்றவர்கள் கூடிய இடதுசாரித் தன்மை கொண்டவர்களாயினர்.\n\nSection::::நிலைப்பாடுகள்.\nபின்வரும் நிலைப்பாடுகள் பொதுவாக இடதுசாரிகளுடன் தொடர்புபட்டவை.\n\nSection::::பொருளாதாரம்.\nஇடதுசாரிப் பொருளாதாரக் கொள்கைகள் கெயின்சியப் பொருளியல், பொதுநல அரசு போன்றவற்றில் தொடங்கி தொழிற்றுறைச் சனநாயகம், சமூகச் சந்தை என்பவற்றினூடாகப் பொருளாதாரத்தைத் தேசியமயமாக்கல், மையத் திட்டமிடல் என்பவை வரையும், அரசின்மைவாதிகள்/ கூட்டோச்சற்கொள்கைவாதிகளின் (syndicalist) தொழிலாளர் அவைகளை அடிப்படையாகக் கொண்ட தாமே நிர்வகித்துக்கொள்ளும் அரசின்மைப் பொதுவுடமை (Anarchist communism) வரை பல்வேறுபட்டவையாக இருந்தன. தொழிற் புரட்சியின்போது, இடதுசாரிகள் தொழிற் சங்கங்களை ஆதரித்தனர். 20 ஆம் நூற்றாண்டின் முற்பகுதியில், அரசின்மைவாதிகள், இடதுசாரி சுதந்திரவாதிகள் போன்றவர்கள் தவிர்த்து பெரும்பாலான இடதுசாரி இயக்கங்கள் பொருளாதாரத்தில் விரிவான அரசுத் தலையீட்டை ஆதரித்தன. சுரண்டல் தன்மை கொண்ட உலகமயமாக்கலையும், அதனால் உருவாகக்கூடிய விளைவுகளையும் இடதுசாரிகள் தொடர்ந்து விமரிசித்து வந்தனர். 20 ஆம் நூற்றாண்டின் இறுதிக் காலாண்டில், பொருளாதாரத்தின் அன்றாடத் தொழிற்பாடுகளில் அரசாங்கத்தின் தலையீடு இருக்கவேண்டும் என்ற கொள்கைக்கு நடு இடதுசாரிகள் மத்தியில் செல்வாக்குக் குறைந்தது. குறிப்பாகச் சமூக சனநாயகவாதிகள் \"மூன்றாவது வழி\" என்னும் கருத்தியலின்பால் ஈர்க்கப்பட்டனர். \n\nபிற இடதுசாரிகள், மார்க்சினுடைய பொருளாதாரக் கோட்பாடுகளின் அடிப்படையிலான மார்க்சியப் பொருளாதாரத்தில் நம்பிக்கை வைத்திருந்தனர். மார்க்சியப் பொருளாதாரம் தனியே மார்க்சில் மட்டும் தங்கியிருந்தது எனச் சொல்வதற்கு இல்லை. இதில் மார்க்சியம் மற்றும் மார்க்சியமல்லாத மூலங்களிலிருந்தும் பல்வேறு கூறுகள் அடங்கியுள்ளன. பாட்டாளிவர்க்க சர்வாதிகாரமும், தொழிலாளர்களுடைய அரசும், முதலாளித்துவத்திற்கும், கம்யூனிசத்துக்கும் இடையில் உள்ள ஒரு தற்காலிக நிலையாகவே மார்க்சியவாதிகள் கருதினர்.\n\n\"பாட்டாளிகள்\" என்பவர்கள் \"ஊதியத்துக்கு வேலை செய்யும் தொழிலாளர்கள்\" என மார்க்சு வரைவிலக்கணம் கூறினார். விவசாயிகளின் அரசியல் பங்கு குறித்து இடதுசாரிகளுக்குள் இரண்டு வகையான கருத்துக்கள் இருந்தன. தனது \"மூலதனம்\" நூலில் இது குறித்து மார்க்சு அதிகம் பேசவில்லை. ஆனால் சீனாவில் கம்யூனிசப் புரட்சியை வழிநடத்திய மாவோ சே துங் நகர்ப்புறத் தொழிலாளர்கள் அல்ல, நாட்டுப்புற விவசாயிகளே பாட்டாளி வர்க்கப் புரட்சியைக் கொண்டுவருவர் என நம்பினார்.\n"}
{"id": "206778", "url": "https://ta.wikipedia.org/wiki?curid=206778", "title": "கெனெசெட்", "text": "கெனெசெட்\n\nகெனெசெட் (\"Knesset\"; ; அர்த்தம்: \"ஒன்று கூடல்\" அல்லது \"ஒன்றுகூடுமிடம்\"; \"al-Knīssat\") என்பது இசுரேலின் ஓரவை முறைமை தேசிய சட்டவாக்க அவை ஆகும். இசுரேலிய அரசாங்கத்தின் சட்டவாக்க அவை பிரிவின்படி, கெனெசெட் எல்லா சட்டங்களையும் அமுலாக்கி, நாட்டின் தலைவரையும் பிரதம மந்திரியையும் தெரிவு செய்து, அமைச்சரவையினை அங்கீகரித்து, அரசாங்கத்தின் வேலைகளை மேற்பார்வை செய்கிறது. \n"}
{"id": "206780", "url": "https://ta.wikipedia.org/wiki?curid=206780", "title": "புது இசுரேலிய சேக்கல்", "text": "புது இசுரேலிய சேக்கல்\n\n"}
{"id": "206785", "url": "https://ta.wikipedia.org/wiki?curid=206785", "title": "கணிமை வரலாறு", "text": "கணிமை வரலாறு\n\n20ஆம் நூற்றாண்டின் முன்னமே கணிப்பொறியியல் துறைக்கான முன்னேற்றம் துவங்கிவிட்டது. கணிதம் சார்ந்த கண்டுபிடிப்புக்களும் அதன் சார்ந்த வளர்ச்சியும் கணிப்பொறியியல் என்ற துறை வளர முன்னோடியாக இருந்தன.\n\nSection::::வரலாறு.\nபாபிலோனிய காலத்திலிருந்தே (இன்றைய ஈராக்)அதாவது 2700–2300 பி சி க்கு முன்பே அபாகஸ் என்ற கருவி பயன்பாட்டில் இருந்து வந்துள்ளது. 1901ல் அண்டிகைத்ரியா(Antikythera) என்ற தீவிலிருந்து உடைப்பட்ட கிரேக்க கால கப்பலிலிருந்து இயந்திரவியல் சார்ந்த கணினி கிடைத்தது. இது பழங்காலத்தில் வானவியல் ஆய்விற்கு பயன்படுத்திப்படிருக்கலாம் என்று கருதப்படுகிறது.<ref>http://ccat.sas.upenn.edu/rrice/apagadgt.html</ref >\n"}
{"id": "206796", "url": "https://ta.wikipedia.org/wiki?curid=206796", "title": "சென்னை சர்வதேசத் திரைப்பட விழா", "text": "சென்னை சர்வதேசத் திரைப்பட விழா\n\nசென்னை சர்வதேசத் திரைப்பட விழா (\"Chennai International Film Festival\", CIFF)) இந்தியாவின் தமிழ்நாடு மாநிலத்தில் சென்னை நகரில் நடத்தப்படும் பன்னாட்டுத் திரைப்பட விழா ஆகும். இவ்விழாவை \"இந்தியத் திரைப்படச் சங்கம்\", \"ஐ.சி.ஏ.எஃப்\" (ICAF) ஆகியவை தமிழக அரசுடன் இணைந்து நடத்துகின்றன. 2002 ஆம் ஆண்டு முதல் இத்திரைப்பட விழா நடந்து வருகிறது.தமிழக அரசு, தென்னிந்தியத் திரைப்பட வர்த்தக சபை மற்றும் இந்தியத் திரைப்பட அமைப்பும் இவ்விழாவிற்கு உறுதுணையாய் உள்ளன.\n\nSection::::நோக்கம்.\nஉலக அளவில் சிறந்த திரைப்படங்கள் இவ்விழாவின் போது திரையிடப்படும். உலக மக்களுக்கிடையே நட்புறவை உருவாக்கவும் அவர்களின் கலாச்சாரம் மற்றும் பண்பாடுகளை திரைப்படங்களின் மூலம் அறிந்து கொள்வதே இத்திரைப்பட விழாவின் நோக்கமாகும். இது வரை 100 க்கும் அதிகமான திரைப்படங்கள் திரையிடப்பட்டுள்ளன.\n\nSection::::விருதுகள்.\nஇவ்விழாவின் போது கீழ்க்கண்ட விருதுகள் வழங்கப்படுகின்றன.\n"}
{"id": "206797", "url": "https://ta.wikipedia.org/wiki?curid=206797", "title": "தென்னிந்தியத் திரைப்பட வர்த்தக சபை", "text": "தென்னிந்தியத் திரைப்பட வர்த்தக சபை\n\nதென்னிந்தியத் திரைப்பட வர்த்தக சபை (South Indian Film Chamber of Commerce- SIFCC) 1938 ஆம் ஆண்டு உருவாக்கப்பட்டது. இதன் தலைமை அலுவலகம் தமிழகத்தின் சென்னையில் அமைந்துள்ளது. இது \"தமிழ்த் திரைப்பட வர்த்தக சபை\", \"ஆந்திரத் திரைப்பட வர்த்தக சபை\", \"கர்நாடகத் திரைப்பட வர்த்தக சபை\" மற்றும் \"கேரளத் திரைப்பட வர்த்தக சபை\" ஆகியன இணைந்த அமைப்பாகும். தற்போது இதன் தலைவராக இருப்பவர் தெலுங்குத் திரைப்பட தயாரிப்பாளர் சி. கல்யாண். தென்னிந்தியத் திரைப்பட வர்த்தக சபை சென்னை சர்வதேசத் திரைப்பட விழாவிற்கு உறுதுணையாய் இருக்கிறது.\n"}
{"id": "206799", "url": "https://ta.wikipedia.org/wiki?curid=206799", "title": "கதிர்வீச்சு புற்றுநோய் மருத்துவர்", "text": "கதிர்வீச்சு புற்றுநோய் மருத்துவர்\n\nகதிர் மருத்துவத்தில், கதிர்வீச்சு புற்றுநோய் மருத்துவர் (\"Radiation Oncologist\") மிகவும் முக்கிய பங்கினை வகிக்கிறார். அனைத்துப் புற்று நோயாளிகளையும் எடுத்துக் கொண்டால், அவர்களில் 60% நோயாளிகள் ஏதாவது ஒரு நிலையில் கதிர் மருத்துவம் மூலம் பயனடைகின்றனர். கதிர் மருத்துவத்தில் சிறப்புப் பட்டம் பெற்றவரே இந்நோயாளிகளுக்கு கதிர் மருத்துவம் மேற்கொள்ள முடியும். இன்று பலநுட்பமான கருவிகள் பயன்பாட்டில் உள்ளன. எக்சு கதிர்களே அன்றி எலக்ட்ரான், புரோட்டான், பை மேசான், நியூட்ரான், மற்றும் கனமான கார்பன் போன்றவற்றின் அயான்கள் என்று பலவும் பயன்படுகின்றன. காமா கத்தி (Gamma knife), கணினிக் கத்தி (Cyber knife), போன்ற கருவிகளைப் பற்றியும் அறிந்திருக்க வேண்டும். கதிர் மருத்துவத்துடன் தொடர்புடைய கதிர் உயிரியல், மற்றும் அறுவை, வேதி மருந்துவ முறைகள் கதிர் மருத்துவத்திற்கு உறுதுணையாக உள்ளன. சிறப்புப் பயிற்சி இல்லாத மருத்துவர்களால் நல்ல மருத்துவம் சாத்தியப்படாது. இவற்றில் பயிற்சிப் பெற்றவரே கதிர் வீச்சு புற்றுநோய் மருத்துவராவார்.\n"}
{"id": "206805", "url": "https://ta.wikipedia.org/wiki?curid=206805", "title": "சமயச் சார்பாட்சி", "text": "சமயச் சார்பாட்சி\n\nசமயச் சார்பாட்சி () என்பது ஆட்சி முறைகளில் ஒன்றாகும். இறைவனோ, இறைவனின் கட்டளைக்கு உட்பட்டு தூதுவரோ ஆட்சி செய்கிறார் என்கிறது இந்தக் கொள்கை. இதன்படி, அரசின் கொள்கைகள் அனைத்தும் சமயம் சார்ந்து, இறைவனின் கட்டளைப்படி இயற்றப்பட்டுள்ளன என்ற நம்பிக்கையும் உள்ளது. Theocracy என்ற சொல், கடவுள் மற்றும் ஆட்சி எனப் பொருள்படும் கிரேக்கச் சொற்களில் இருந்து உருவானது. இதன் பொருள், \"இறைவனின் ஆட்சி\" என்பதாகும். பொதுவாக, கிறித்தவ திருச்சபையின் ஆட்சிக்கு உட்பட்டு இருப்பதையோ, சமயத் தலைவர்களின் ஆட்சிக்கு உட்பட்டிருப்பதையோ குறிக்கிறது.\n\nஎடுத்துக்காட்டாக, முற்காலத்தில், இசுரயேலரை மோசே வழிநடத்திச் சென்றார். முகம்மது நபி முற்கால முஸ்லீம்களை ஆண்டார். சமயத் தலைவர் இயற்றும் சட்டங்கள் தெய்வத்தால் இயற்றப்பட்டன எனவும், இறைவனுடன் சமயத் தலைவருக்கு தொடர்பு உண்டு எனவும் மக்கள் நம்புகின்றனர். இதற்கு பைசாந்தியப் பேரரசு ஓர் எடுத்துக்காட்டு. இறைவனின் கட்டளைப்படி அரசு நடப்பதாக எண்ணினர்.\n\nஇசுரேல், இந்தியா போன்ற நாடுகளில், சமயச் சார்பாட்சி இல்லை. ஆயினும், சமயங்கள் முக்கியப் பங்காற்றுகின்றன. திருமணம், பிறப்பு, இறப்பு போன்றவற்றிற்கான சடங்குகள் குறிப்பிடத்தக்கன. இதன்மூலம் பிற ஆட்சி முறைகளுடன் சமயச் சார்பு இயைந்து இருப்பதை அறியலாம்.\n\nSection::::சொல் பிறப்பு.\nசமயச் சார்பாட்சி என்ற சொல், ஆங்கிலத்தில் \"theocracy\" எனக் குறிக்கப்படும். இது பண்டைய கிரேக்க மொழியில் இருந்து வந்த சொல்லாகும். θεός (\"தியோஸ்\") - கடவுள், κρατέω (\"கிரேட்டியோ\"), - ஆட்சி செய்தல். இந்த இரண்டு சொற்களும் இணைந்து கடவுளின் ஆட்சி என்று பொருள் தருகின்றன. சமயச் சார்பாட்சிக்கு எடுத்துக்காட்டாக வத்திக்கான் நகரத்தைக் குறிப்பிடலாம்.\n\nSection::::தற்காலத்தில் சமயச் சார்பாட்சி.\nSection::::கிறிஸ்தவம்.\nஇத்தாலி ஒன்றிணைக்கப்பட்ட பின்னர், திருத்தந்தை நாடுகளில் எஞ்சிய பகுதியான வத்திக்கான் நகர் தனி நாடாகியது. தற்போது, கிறிஸ்தவ சமயச் சார்பாட்சி உள்ள நாடு இது மட்டுமே. 1929 இல், இத்தாலிய அரசுடன் செய்யப்பட்ட உடன்படிக்கையின் படி, வத்திக்கான் தனி ஆட்சிப் பகுதி ஆனது. இதன் அரசுத் தலைவராக திருத்தந்தை இருப்பார். இவர் தன் வாழ்நாள் முழுவதும் ஆட்சி செய்வார். அவர் விரும்பினால், பதவியில் இருந்து விலகலாம். திருத்தந்தையை தேர்ந்தெடுக்க நடக்கும் தேர்தலில் எண்பது வயதிற்கு உட்பட்ட கர்தினால்கள் பங்கேற்க முடியும். அனைத்து சட்டங்களும், கத்தோலிக்க திருச்சபைச் சட்டத் தொகுப்பினை சார்ந்தவை.\n\nSection::::இஸ்லாமியம்.\nஇஸ்லாம் சமயத்தை, குறிப்பாக ஷாரியா பிரிவை ஏற்றுக்கொண்டு அதன் வழி செயல்படும் நாடுகள் இஸ்லாமியச் சமயச் சார்பாட்சி நாடுகள் எனப்படும். இவை இஸ்லாமிய சட்டங்களை, கொள்கைகளை பின்பற்றுகின்றன.\nஆப்கானிஸ்தான், ஈரான், மூரித்தானியா, சவுதி அரேபியா, சூடான், ஏமன், சோமாலியா உள்ளிட்ட நாடுகள் இசுலாமிய ஷாரியா பிரிவை ஏற்றுக் கொண்டுள்ளன. \nபாகிஸ்தானில் இஸ்லாம் அரசின் சமயமாக ஏற்கப்பட்டுள்ளது. நீதி வழங்க ஷாரியாத் நீதிமன்றம் உள்ளது. இது இஸ்லாமியச் சட்ட முறைமைக்கு இணங்காத சட்டங்களை வகுப்பதில்லை. \nஈரானில், அரசியல், பண்பாடு, நிர்வாகம், பொருளாதாரம் உள்ளிட்ட அனைத்து துறைகளிலும் உள்ள சட்டங்கள் இஸ்லாம் சமயத்திற்கு ஆதரவானவையாக இருக்க வேண்டும். ஈரானில் பல முக்கிய பதவிகளில் மதவாதிகளுக்கு இடமுண்டு.\n\nபல ஆண்டுகளாக, இஸ்லாமியத்தை பின்பற்றியோர் சமயச் சார்பு ஆட்சியை மேற்கொண்டிருந்தனர். இது முகம்மது நபி இசுலாமியப் பேரரசை நிறுவியதில் இருந்து தொடங்கி, இருபதாம் நூற்றாண்டில் கலைக்கப்பட்ட உதுமானியப் பேரரசு வரை தொடர்ந்திருந்தது. \nதிருக்குரானில் காணப்படும் விதிகளுக்கு ஏற்ப சட்டங்கள் இயற்றி கலீபாக்கள் ஆள்வார்கள். \n\nSection::::திபெத்திய பௌத்தம்.\nதிபெத்திய அரசு மதம் சார்ந்த ஆட்சியை மேற்கொள்கிறது. இதன் தலைவராக இருப்பவரை தலாய் லாமா எனக் குறிப்பிடுவர். திபெத்தில் இதுவரை பதினான்கு தலாய் லாமாக்கள் இருந்துள்ளனர். திரிபா என்ற பட்டப்பெயர் சிக்யோங் என மாற்றப்பட்டது. இந்தப் பெயர், முற்காலத்தில் திபெத்தியப் பகுதிகளை ஆண்ட அரசர்களின் பெயர்களைக் குறிக்கும்.\n\n1642 ஆம் ஆண்டிற்கு முன்னர் வரை, திபெத்திய மடாதிபதிகள் செல்வாக்கை மட்டுமே பெற்றிருந்தனர். பின்னரே, ஆட்சியிலும் பெரும்பங்கு வகித்தனர். பௌத்த சமய மடத் தலைவர்கள் ஆட்சிப் பொறுப்பை வகித்துள்ளனர்.\nமங்கோலியாவும் சில காலத்திற்கு சமயச் சார்பாட்சியின்கீழ் இருந்தது.\n\nSection::::சோராஸ்ரிடியனம்.\nஅகாமனிசியப் பேரரசுக் காலத்தில், சோராஸ்திரியனம் அரசின் சமயமாக இருந்தது. பாரசீக அரசர்கள் அனைவரும் சோரோஸ்திரியர்களாகவே இருந்தனர். பின்னர், சீலியுசிட் காலத்தில் தன்னாட்சியாக மாறியது.\n\nSection::::சமயச் சார்பு நாடுகள்.\nசில நாடுகள் ஒரு மதத்தை மட்டும் அரசின் மதமாக ஏற்றுக் கொண்டுள்ளன. எடுத்துக்காட்டாக, மலேசியா உள்ளிட்ட நாடுகள் இசுலாமை அரசின் சமயமாகக் கொண்டுள்ளன.. ஆனால், இது சமயச் சார்பாட்சி ஆகாது. சமயத் தலைவர்கள் ஆட்சிப் பொறுப்பில் இருப்பதில்லை. \n\nSection::::முற்காலத்தில் சமயச் சார்பாட்சி.\nஉமய்யாத், அப்பாசியக் கலீபகம், திருத்தந்தை நாடுகள் ஆகியன குறிப்பிடத்தக்க நாடுகள். முற்காலத்தில் இவை சமயத் தலைவர்களின் ஆட்சிக்கு உட்பட்டிருந்தன.\nபண்டைய எகிப்து, ரோமானியப் பேரரசு ஆகிய பண்டைய நாடுகளில் அரசாட்சி இருந்தது. ஆயினும், மதச் சார்பும் இருந்தது. அரசரை, இறைவனின் அம்சமாக எண்ணி வணங்கினர். பழைய இசுரயேலை நீதித் தலைவர்கள் ஆட்சி செய்தனர். இவர்கள் யாவேயின் வழித் தோன்றல்கள் என்ற கருத்து இருந்தது.\n\nSection::::கிறித்தவத்தில்.\nகிறிஸ்தவ சமயத்தின் தொடக்க காலத்திலும், தளத்திருச்சபையின் தலைவராக இருந்தவர் நாட்டின் தலைவராகவும் ஆட்சி செய்துள்ளனர். இதை Caesaropapism என அழைப்பர்.\n\nபைசாந்தியப் பேரரசில் அரசரே குடிமக்களின் தலைவராக இருப்பினும் அவரை கடவுளின் எல்லாம் வல்ல பதில் ஆளாக மக்கள் கருதினர். இதனால் அரசர்கள் ஆயர்கள் மேலும் அதிகாரம் செலுத்த தொடங்கினர்.\n\nஆலிவர் கிராம்வெல் இங்கிலாந்தில் குறிப்பிடத்தக்க அளவில் சமயச் சார்பு ஆட்சி நடத்தினார். கால்வினின் தாக்கத்துக்குட்பட்ட மாசச்சூசெட்ஸ் பே காலனியில் (Massachusetts Bay Colony) பியூரிடன்சின் (Puritans) வாழ்க்கைமுறை சீர்திருத்தத் திருச்சபையின் சமயச் சார்பாட்சிக்கு ஓர் சிறந்த எடுத்துக்காட்டாகும்.\n\n1860களில் இயேசுவின் இளைய தம்பி என்று தன்னை அடையாளப்படுத்திக் கொண்ட சீனாவின் சிங் அரசமரபின் ஹாங் சியுகுவான் (Hong Xiuquan) புறக்கோட்பாடான கிறித்தவ சமயச் சார்பாட்சி (heterodox Christian theocracy) செய்தார். இதனால் 15 ஆண்டுகள் சிங் அரசமரபு தைப்பிங் கிளர்ச்சியினை கிளர்ச்சியாளர்களின் தலைமையகமான நாஞ்சிங் வீழ்ச்சியுறும் வரை எதிர்கொள்ள நேரிட்டது.\n\nSection::::கதைகளில் சமயச் சார்பாட்சி.\nஅறிவியல் புனைவு, ஊகப்புனைவு, கற்பனைக் கதைகள் போன்ற கதைகளில் சமயச் சார்பாட்சி இருந்ததாக குறிப்புகள் உண்டு. \nஇவற்றில் சில:\n"}
{"id": "206809", "url": "https://ta.wikipedia.org/wiki?curid=206809", "title": "ம. இராசேந்திரன்", "text": "ம. இராசேந்திரன்\n\nம. இராசேந்திரன் தஞ்சை தமிழ்ப்பல்கலைக் கழகத்தின் துணைவேந்தராகப் பொறுப்பு வகித்தவர். இவர் தமிழ்ப் பேராசிரியர், எழுத்தாளர் மற்றும் கணையாழி இதழின் வெளியீட்டாளரும் ஆவார். இவர் கோயம்புத்தூரில் 2010 ஆம் ஆண்டில் நடந்த உலகத் தமிழ்ச் செம்மொழி மாநாட்டின் ஆய்வரங்க ஒருங்கிணைப்பாளர்.\n\nSection::::பிறப்பு.\nம. இராசேந்திரனுக்கு திருவாரூர் மாவட்டம் குடவாயில் சொந்த ஊர் ஆகும். தவிலிசைக் கலைஞர் மகாதேவனுக்கும் ஞானம்பாளுக்கும் அதே மாவட்டத்தைச் சேர்ந்த அன்னவாசல் என்னும் சிற்றூரில் இராசேந்திரன் தலைமகனாகப் பிறந்தார்.\n\nSection::::கல்வி.\nம. இராசேந்திரன் பிறந்த ஓராண்டிற்குள்ளேயே அவர் தந்தை காலமாகிவிட்டார். அதனால் அவர் தன் தாய்மாமன் ஆதரவில் பள்ளிப் படிப்பைத் தொடங்கினார். திருவையாறு அரசர் கல்லூரியில் பயின்று புலவர் பட்டம் பெற்றார். அங்கு கோபாலய்யர் கல்லூரி முதல்வராகவும் இவருக்கு ஆசிரியராகவும் இருந்தார். பின்னர் எம்.ஏ தமிழ் மற்றும் எம்.பில் ஆகியவற்றை சென்னை பச்சையப்பன் கல்லூரியில் படித்தார். தத்துவவியலில் 1984ஆம் ஆண்டு முனைவர் பட்டத்தை பெற்றுள்ளார். மெக்கன்சியின் சுவடிகளில் (1754-1821) ஆய்வுசெய்து முனைவர் பட்டம் பெற்றார்.\n\nSection::::பணி.\nஇராசேந்திரன் தமிழ்நாடு அரசில் பின்வரும் பொறுப்புகளை வகித்தார்:\n\n\n\n\nSection::::குடும்பம்.\nம. இராசேந்திரனுடன் உடன்பிறந்தவர்கள் இரு பெண்கள். இவர் மைதிலி என்பவரை மணந்துள்ளார். இவர்களுக்கு தென்றல், எழில் என்னும் இரு பெண்மக்கள் உள்ளனர்.\n\n"}
{"id": "206820", "url": "https://ta.wikipedia.org/wiki?curid=206820", "title": "கதிர்மருத்துவத் தொழில்நுட்பனர்", "text": "கதிர்மருத்துவத் தொழில்நுட்பனர்\n\nகதிர்மருத்துவத் தொழில்நுட்பனர் (\"radiotherapy technologist\") என்பவர் கதிர் மருத்துவத் துறையில் கதிர்வீச்சு புற்றுநோய் மருத்துவர் (Radio therapist), மருத்துவ இயற்பியலாளர் (Medical physicist) ஆகியோருடன் இணைந்து பணியாற்றும் பயிற்சி பெற்ற தொழில்நுட்பவியலாளர் ஆவார்.\n\nமூன்றாண்டு பட்டப் படிப்புபெற்ற இவர் கதிர்வீச்சு, கதிர் உயிரியல், கதிர்மருத்துவத் துறையில் பயன்படும் பல்வேறு கதிர்கள், அவைகளின் பண்புகள், கதிரியல் பாதுகாப்பு, நோயறி கதிரியல், மீயொலி, கணினி தளகதிர்படவியல், காந்த ஒத்ததிர்வு படவியல் (MRI ) மற்றுமுள்ள கருவிகளின் அமைப்பு, செயல்படும் முறை, நோயாளிகளை கையாளும் விதம், புற்றுநோய் பற்றிய அறிவு என துறை சார்ந்த அனைத்தும் அறிந்தவராவார். கதிர் மருத்துவத்தின் வெற்றி தோல்வியில் இவர் பங்கு பெரிது.\n"}
{"id": "206842", "url": "https://ta.wikipedia.org/wiki?curid=206842", "title": "மணி கிருஷ்ணசுவாமி", "text": "மணி கிருஷ்ணசுவாமி\n\nமணி கிருஷ்ணசுவாமி (பெப்ரவரி 3, 1930 - சூலை 12, 2002) தமிழகத்தைச் சேர்ந்த ஒரு கருநாடக வாய்ப்பாட்டு இசைக்கலைஞர் ஆவார்.\n\nSection::::குடும்பம்.\n1930 ஆம் ஆண்டு பெப்புருவரி 3ந் திகதி பிறந்த இவரது இயற்பெயர் மணி பெருந்தேவி என்பதாகும். இவரது தந்தையார் வேலூர் சங்கீத சபாவின் செயலாளராக இருந்த லக்‌சுமிநரசிம்மாச்சாரி ஆவார். மணி கிருஷ்ணசாமி ஆறு வயதாக இருந்தபோது அவரின் தாயார் மரகதவல்லி அவருக்கு வயலின் கற்றுக்கொடுத்தார். இவரின் கணவர் எம். கிருஷ்ணசாமி கலை நிகழ்ச்சிகள் ஏற்பாடு செய்பவராக பணியாற்றினார்.\n\nSection::::இசைப் பயிற்சி.\nஇவரது இசைப் பயிற்சிக்கு முதல் ஆசானாக சங்கீத வித்துவானும் குடும்ப நண்பருமான கோபாலாச்சாரி அமைந்தார். தனது சிறு வயதிலேயே 500 பாடல்களுக்கு மேல் கற்றுக்கொண்டார். மேல்நிலைப்பள்ளி படிப்பு முடிந்ததும் சென்னை கலாசேத்திராவில் \"சங்கீத சிரோமணி\" வகுப்பில் சேர்ந்தார். இங்கே அவர் ருக்மணிதேவி, \"டைகர்\" வரதாச்சாரி, பாபநாசம் சிவன் போன்றோரின் தாக்கத்தினால் ஈர்க்கப்பட்டார். சங்கீத கலாநிதி விருது பெற்ற மைசூர் வாசுதேவாச்சாரியார், பூதலூர் கிருஷ்ணமூர்த்தி சாஸ்திரி, முசிரி சுப்பிரமணிய ஐயர், \"டைகர்\" வரதாச்சாரியார், பாபநாசம் சிவன் ஆகிய ஐந்து வித்துவான்களிடம் இவர் இசை பயின்றது ஒரு சிறப்பு அம்சமாகும். முசிரி சுப்பிரமணிய ஐயரின் பாணியையே இவர் பின்பற்றி பாடி வந்தார்.\n\nSection::::இசைப் பயணம்.\n1989 ஆம் ஆண்டு சோவியத் ஒன்றியத்திலும் 1991 ஆம் ஆண்டு செருமனியிலும் நடந்த இந்திய விழாக்களில் இசைக்கச்சேரி செய்ய இவரை அந்தந்த நாடுகளுக்கு இந்திய அரசு அனுப்பியது. இந்தியாவிலும் வெளிநாடுகளிலும் எண்ணற்ற இசைக் கச்சேரிகள் செய்திருக்கிறார். திருமலை திருப்பதி தேவஸ்தானம் இவரை ஆஸ்தான வித்துவானாக நியமித்திருந்தது.\n\nஇசை வல்லுனரான டாக்டர் வி.வி. ஸ்ரீவத்சாவா இவரைப் பற்றிக் கூறுகையில் \"முசிரி பாணியின் பிரதிநிதியான மணி கிருஷ்ணசுவாமியின் பலம் நிரவல், பல்லவி, ஒப்படைப்பு என்பவற்றில் இருந்தது\" என்று குறிப்பிட்டார். வித்துவான் மதுரை என். கிருஷ்ணன் கூறுகையில் \"இசை சுருதி சுத்தம், சாகித்திய சுத்தம், காலப்பிரமாணம் என்பன அவரது இசையின் சிறப்பம்சம்\" என்றார். இவர் பாடிய சௌந்தரியலகரி இசைப்பிரியர்கள் போற்றும் ஒரு இசைப் பெட்டகமாகும். முசிரி சுப்பிரமணிய ஐயர் நூற்றாண்டு விழாவின்போது கலாக்ஷேத்திராவில் உடன் கற்ற சுகுணா புருசோத்தமன், சுகுணா வரதாச்சாரி ஆகியோருடன் சேர்ந்து முசிரி இசை பாரம்பரியத்தின் மேலான அம்சங்களை பரவச்செய்தார்.\n\n\nSection::::மறைவு.\n2002 ஆம் ஆண்டு சூலை 12 வெள்ளிக்கிழமை உடல்நலக் குறைவு காரணமாக காலமானார்.\n\nSection::::வெளி இணைப்புகள்.\nSHRIMATI MANI KRISHNASWAMI - A Profile\n"}
{"id": "206848", "url": "https://ta.wikipedia.org/wiki?curid=206848", "title": "செந்தமிழன்", "text": "செந்தமிழன்\n\nம. செந்தமிழன், ஒரு திரைப்பட இயக்குனர். இவர் பாலை திரைப்படம் மற்றும் பல ஆவணப்படங்கள் இயக்கியுள்ளார். தமிழ்த் தேசியம், இயற்கை வேளாண்மை, ஈழ விடுதலை, சமூகவியல் என பல்வேறு தளங்களில் ஆய்வுகளையும், செயற்பாடுகளையும் மேற்கொண்டு வருபவர். இளந்தமிழர் இயக்கத்தின் செயற்குழு உறுப்பினராக உள்ள இவர், தஞ்சையில் இயற்கை வேளாண்மை செய்து வருகிறார்.\n\nSection::::வாழ்க்கைக் குறிப்பு.\nசெந்தமிழன் தஞ்சாவூர் மாவட்டம் செங்கிப்பட்டி அருகிலுள்ள ஆச்சாம்பட்டி கிராமத்தைச் சேர்ந்தவர். இவருடைய தந்தை பெ. மணியரசன், தமிழ்த் தேசப் பொதுவுடைமைக் கட்சியின் தலைவரும், கட்சியின் கொள்கை இதழான தமிழ்த்தேசியத் தமிழர் கண்ணோட்டம் இதழின் ஆசிரியரும் ஆவார். செந்தமிழனின் மனைவி காந்திமதி ஒரு கல்லூரி பேராசிரியை மற்றும் தமிழ்த் தேசியத் தமிழர் கண்ணோட்டம் இதழின் ஆசிரியர் குழு உறுப்பினர்.\n\n1990 களில் தன் பள்ளிப் பருவத்திலிருந்து தமிழக மாணவர் முன்னணி அமைப்பின் தீவிர செயற்பாட்டாளராக இருந்து, தமிழ்த் தேசிய ஆக்கத் திட்ட செயற்பாடுகளில் தம்மை ஈடுபடுத்திக் கொண்டவர். 1995 ஆம் ஆண்டு செயலலிதா நடத்திய உலகத் தமிழ் மாநாட்டிற்கு எதிராக சாகும் வரை உண்ணாநிலை மேற்கொண்டதன் காரணமாக திருச்சி சிறையில் அடைக்கப்பட்டவர். பல்வேறு அச்சு ஊடகங்களில் பணிபுரிந்தவர்.\n\nSection::::படைப்புகள்.\nஆடு மேய்ப்பவர்களின் வாழ்வியலை சித்தரிக்கும் ‘ஆடோடிகள்’, மறைக்கப்பட்ட தமிழ்த் திரையுலகின் முன்னோடிகளைக் கண்டறிந்து சொல்லும் ‘பேசாமொழி’, நான்காம் ஈழப் போரில் காங்கிரஸ் அரசின் உதவிகளை ஆதாரங்களுடன் விளக்கி தமிழகமெங்கும் இளந்தமிழர் இயக்கத்தினரால் பரப்புரை செய்யப்பட்ட ‘தீர்ப்பு எழுதுங்கள்’ உள்ளிட்ட ஆவணப்படங்களை இயக்கியவர்.\n\nதொலைக்காட்சித் தொடர்கள் மற்றும் அதன்வழியே தமிழ்நாட்டு பெண்களின் உளவியலை விளக்கும் ‘டிராகுலாவின் காதலிகள்;’, மனித சமூகத்தின் வளர்ச்சிப் படிநிலைகளையும், இன்றைய உலகமயமாதல் சூழலில் சமூகவியலையும், விளக்கிக் கூறும் ‘நிலம், பெண்ணுடல், நிறுவனமயம்;’ உள்ளிட்ட ஆய்வு நூல்களை எழுதியவர். ‘சிங்களத்தின் இறுதிப்போர்’, ‘வீழவில்லை விடுதலைப்புலிகள்’ உள்ளிட்ட ஈழவிடுதலைக் குறித்தான குறுநூல்களையும் எழுதியுள்ளார்.\n\nதற்போது, திராவிடம் என்பது தென்னாட்டுப் பார்ப்பனர்களைக் குறிக்கும் சொல்லே என்பதனை விளக்கியும், ஆரியத்தின் ஒரு பிரிவே திராவிடம் என்பதனை வலியுறுத்தியும் ‘அலர்’ என்ற ஆய்வு நூலை எழுதி வருகிறார். தமிழ்த் தேசியத் தமிழர் கண்ணோட்டம் இதழில் தொடர்ச்சியாக கட்டுரைகள் எழுதிவருகின்றார்.\n"}
{"id": "206849", "url": "https://ta.wikipedia.org/wiki?curid=206849", "title": "டிமோன் அன்ட் பும்பா", "text": "டிமோன் அன்ட் பும்பா\n\nடிமோன் அன்ட் பும்பா என்பது 1994ல் டிஸ்னி வெளியிட்ட தி லயன் கிங் திரைப்படத்தில் அறிமுகம் செய்யப்பட்ட பாலைவனக் கீரி மற்றும் காட்டுப் பன்றி வரைகலை கதாப்பாத்திரம் ஆகும். தி லைன் கிங். , தி லைன் கிங் 1½ ஆகிய திரைப்படங்களிலும், தொலைக்காட்சி வரைகலை தொடர்களிலும் டிமோன் அன்ட் பும்பா கதாப்பாத்தரங்கள் தொடர்ந்து இடம்பெற்றன.\n"}
{"id": "206850", "url": "https://ta.wikipedia.org/wiki?curid=206850", "title": "லிவிங் ஸ்மைல் வித்யா", "text": "லிவிங் ஸ்மைல் வித்யா\n\nலிவிங் ஸ்மைல் வித்யா (\"Living Smile Vidhya\") ஒரு திருநங்கை ஆவார். தமிழ்நாட்டைச் சேர்ந்த இவர், திருநங்கைகளின் மேம்பாட்டிற்கான பணிகளில் ஈடுபட்டு வருபவர். கல்வியிலும், வேலை வாய்ப்பிலும் திருநங்கைகளுக்கு மூன்று சதவீதம் இடஒதுக்கீடு வேண்டும் என வழக்குப் பதிவுசெய்த திருநங்கைகளுள் இவரும் ஒருவர். தனது வாழ்க்கை அனுபவங்களை நான், வித்யா எனும் தனது நூலில் பதிவு செய்துள்ளார். இவர் திருநங்கைகளின் வாழ்க்கை பற்றிய ’கருவறைப் பூக்கள்’ என்ற திரைப்படத்தில் நடித்துள்ளார். \nSection::::வாழ்க்கைக் குறிப்பு.\n1982 ஆம் ஆண்டு திருச்சியில் தன் பெற்றோருக்கு மூன்றாவது மகனாகப் பிறந்தார். இவருக்கு பெற்றோர் இட்ட பெயர் சரவணன். ஆண்பிள்ளை என்பதால் இரு சகோதரிகளுக்கும் கிடைக்காத கல்வியானது தனக்குப் பெற்றோரால் கண்டிப்புடன் அளிக்கப்பட்டதயும், சிறுவயதிலேயே தனது தாய், மற்றும் சகோதரிகள் போல இருப்பதில் தனக்கு விருப்பம் இருந்ததையும் நான், வித்யா எனும் தனது நூலில் கூறியுள்ளார். தனது நிலை குறித்த மனக் குழப்பங்களுக்கும் போராட்டங்களுக்கும் இடையே தஞ்சாவூர் பல்கலைக்கழகத்தில் மொழியியலில் முதுகலைப் பட்டம் பெற்றுள்ளார்.\n\nதனது மனப் போராட்டங்களுக்குத் தீர்வுகாணும் பொருட்டு, வீட்டைவிட்டு வெளியேறி சென்னைக்கும், பின் அங்கிருந்து புனேக்கும் சென்றார். அங்கு வித்யா என்ற பெயரில் தன்னை ஒத்தவர்களுடன் சேர்ந்து வாழ்ந்த அவர் ஒரு காலகட்டத்தில் பால்மாற்று அறுவை சிகிச்சை செய்து கொண்டார். பிறகு புனேயிலிருந்து தமிழகத்திற்குத் திரும்பிவந்து சிறிதுகாலம் ஒரு கிராம வங்கியில் வேலை பார்த்தார்.\n\nSection::::பெயர் மாற்றம்.\nசரவணன் என்ற பெயரை ’லிவிங் ஸ்மைல் வித்யா’ என சட்டப்படி மாற்ற விண்ணப்பித்து நீண்டநாட்கள் போராட்டத்திற்குப் பின் அரசிதழில் புதுப்பெயரைப் பதிவு செய்வதில் வெற்றிபெற்றார். ஒலிக்கும் போது மகிழ்வைத் தரவேண்டும் என்பதற்காகத்தான் இப்பெயரைத் தேர்ந்தெடுத்ததாகக் கூறுகிறார் இவர்\n\nSection::::கலைத்துறையில்.\nஅவரது விருப்பம் நாடகம் மற்றும் திரைத்துறையாக இருந்ததால் வங்கி வேலையை விட்டுவிட்டு மீண்டும் சென்னை சென்றார். கோலிவுட்டில் துணை இயக்குனராகப் பணியாற்றிய இவர் நாடங்களிலும் நடித்துள்ளார். திருநங்கைகளின் வாழ்க்கை நிகழ்வுகளைப் பிரதிபலிக்கும் கருவறைப் பூக்கள் என்ற தமிழ்த் திரைப்படத்தில் நடித்துள்ளார். இவர் அஃறிணைகள் என்ற ஆவணப்படத்தில் நடித்துள்ளார்.\n\nSection::::படைப்பு.\nதனது வாழ்க்கை வரலாற்றை புத்தகமாக எழுதியிருக்கிறார். ஆங்கிலம் மற்றும் சில இந்திய மொழிகளில் வெளிவந்த இந்நூல் தமிழிலில் கிழக்குப் பதிப்பகத்தாரால் வெளியிடப்பட்டுள்ளது. இவர் கவிதைகளும் எழுதியுள்ளார்.\n\nSection::::விருதும் உதவித்தொகையும்.\nநாடகங்களில் இவரது நடிப்புத் திறமைக்காக இவருக்கு பிரிட்டிஷ் கவுன்சிலின் விருதும், சார்லஸ் வாலஸ் இந்திய அறக்கட்டளையின் உதவித்தொகையும் கிடைத்துள்ளன. இதன்மூலம் இவருக்கு, ஜனவரி, 2014 முதல் லண்டன் பன்னாட்டு நடிப்புக் கலைப்பள்ளியில் (London International School of Performing Arts) ஆறுமாதகாலப் பயிற்சியைப் பெறும் வாய்ப்புக் கிடைத்துள்ளது.\n\nSection::::நாடக துறையில்.\nதற்போது பன்மை எனும் நாடகக் குழுவினை நடத்தி வருகிறார். இதில் திருநம்பியான ஜீ இம்மான் செம்மலர் மற்றும் ஏஞ்சல் கிளாடி ஆகியோருடன் இணைந்து குழுவினை நடத்தி வருகிறார். இந்த குழுவின் மூலம் Colour of Trans 2.0 எனும் நாடகத்தை நடத்திவருகிறார்கள். இந்த நாடகமானது சென்னை, பெங்களூரு, திருவனந்தபுரம், கோழிக்கோடு, திருச்சூர் மற்றும் ஹைதராபாத் என பல ஊர்களில் நடத்தப்பட்டு வருகிறது.\n"}
{"id": "206851", "url": "https://ta.wikipedia.org/wiki?curid=206851", "title": "கிரம முக்தி", "text": "கிரம முக்தி\n\nகிரம முக்தி எனில் ஒருவன் இந்த பிறவியில் முழு பிரம்ம ஞானத்தை அடைய இயலாவிட்டாலும், தான் செய்த புண்ணியம் காரணமாக பிரம்மலோகத்தை அடைந்து, அங்கு முழு பிரம்ம ஞானம் அடைந்து முக்தி பெறுகிறான். இவ்வாறு கிரம முக்தி பெற்றவன் மறுபிறவி எடுப்பதில்லை. எதை அடைந்தால் மறுபிறவி இல்லையோ, அதுவே பிரம்மத்தின் இருப்பிடம்.\n"}
{"id": "206860", "url": "https://ta.wikipedia.org/wiki?curid=206860", "title": "தூதரக உறவுக்கான வியன்னா ஒப்பந்தம்", "text": "தூதரக உறவுக்கான வியன்னா ஒப்பந்தம்\n\nதூதரக உறவுக்கான வியன்னா ஒப்பந்தம் (\"Vienna Convention on Consular Relations\") என்பது சர்வதேச நாடுகளுக்கு இடையேயான தூதரக உறவுகளை பேணுவதற்காக 1963 ஆம் ஆண்டு வியன்னா மாநாட்டில் கையெழுத்திடப்பட்ட ஒப்பந்தத்தை குறிக்கும். வேறொரு நாட்டில் இயங்கும் ஒரு தூதரகத்திற்கு இரண்டு முக்கிய பொறுப்புகள் உள்ளன. அவைகளாவன அ) தனது நாட்டு குடிமக்களுக்கு தேவையான உதவிகள் மற்றும் தமது நாட்டின் வியாபாரம் மற்றும் பொருளாதார உறவுகளை மேம்படுத்தல்கள் ஆகும். இந்த ஒப்பந்தத்தில் 2013 ஜூன் மாத நிலவரப்படி இந்த ஒப்பந்தத்தை ஏற்று 189 நாடுகள் கையெழுத்திட்டுள்ளன. இந்த ஒப்பந்தத்தின்படி ஒரு நாட்டில் உள்ள தூதர் சிறப்பு விருந்தினர் என்ற தகுதியைப் பெறுகிறார். சிறப்புச் சலுகைகளுக்குத் தகுதி படைத்தவராகிறார். தாய்நாட்டுடன் அவர் மேற்கொள்ளும் தகவல் பரிமாற்றங்கள் மிகவும் ரகசியமாக வைக்கப்பட வேண்டும், சுதந்திரமாகவும் பயமின்றியும் தூதர்கள் பணி செய்வதை ஒவ்வொரு நாடும் உறுதிசெய்ய வேண்டும் என இந்த ஒப்பந்தத்தில் வகைப்படுத்தப்பட்டிருக்கிறது.\n\nSection::::ஒப்பந்தத்தின் முக்கிய அம்சங்கள்.\nஇந்த ஒப்பந்தத்தில் 76, சரத்துகள் உள்ளன. அவைகளில் முக்கியமானவையாக, \n"}
{"id": "206877", "url": "https://ta.wikipedia.org/wiki?curid=206877", "title": "குரு", "text": "குரு\n\nகுரு (சமசுகிருதம்: गुरु) தன் குருகுலத்தில்உள்ள சீடர்களுக்கு இந்து சமய ஆன்மீக அறிவை போதிப்பவர்..குருச்சேத்திரப் போர்க் களத்தில் ஸ்ரீகிருஷ்ணர், அருச்சுனனுக்கு குருவாக இருந்து பகவத் கீதையை புகட்டியதின் வாயிலாக குருவின் முக்கியத்துவத்தை விளக்குகிறார்.\n\nஅறிவுடன் கூடிய சீடன் குருவிற்கு பணிவிடைகள் செய்வதன் மூலம், ஆத்ம தத்துவத்தை நன்கு அறிந்த மகாத்மாவும் ஞானியுமான குருவிடமிருந்து பிரம்ம தத்துவத்தை அறிந்து கொள்வான்.\n\n\"ஆன்மீக குரு\" வை \"சற்குரு\" என்றும், பரமகுரு என்றும்,சுவாமி என்றும், \"சத்புருஷன்\" என்றும் அழைப்பர்..குருவை பின்பற்றுபவர்கள் சீடர்கள் ஆவர். குரு தனது (குரு குலத்தில்) சீடர்களுடன் தங்கி ஆன்மீகக் கல்வி அறிவை புகட்டுவார். குருவின் பரம்பரை தனது சீடர்களால் நீட்சி அடைகிறது. அதனை குரு பரம்பரை என்பர். \n\nஇந்து சமய மரபுகளில் குருவானவர், சுருதி (வேதம்) எனப்படும் வேத மந்திரங்கள், வேதாந்தம், ஸ்மிருதி எனப்படும் பிரம்ம சூத்திரம், யோகா, சமயச் சடங்குகள், கர்ம யோகம், தாந்திரீகம், பக்தி, ஞான யோகம், இலக்கணம், மீமாம்சை, நியாயம், இதிகாசம் மற்றும் புராணங்கள் போன்ற ஆன்மீக கல்வியுடன் அரசியல் நுட்பம், அரச தந்திரம், அரச தர்மம், சோதிடம், வானவியல், ஆயுர்வேத மருத்துவம், சமூகச் சட்டங்கள் போன்ற வாழ்க்கைக்கு தேவையான விடயங்களையும் சீடர்களுக்கு வாய்மொழியாக போதிப்பார். சீடர்களின் மனதில் உள்ள அறியாமை எனும் இருளை அகற்றி, ஞானம் எனும் ஒளியை ஏற்றுபவரே குரு ஆவார். \n\nஇந்து சமயத்தில் குரு மிகவும் மதிக்கத் தக்கவராக விளங்குகிறார். மனுஸ்மிருதி குருவை, சீடனின் பெற்றோர்களுக்கு நிகராகவே போற்றுகிறது. \n\nஇந்திய பண்பாட்டின்படி, குருவை அடையாத ஒருவனை அனாதை அல்லது அதிர்ஷ்டம் இல்லாதவன் என்று குறிப்பிடுகிறது. அனாதை என்பதற்கு சமசுகிருதம் மொழியில் குருவை அடையாதவன் என்பர். குரு சீடனுக்கு அறிவை வழங்குபவர் மட்டும் அல்ல தீட்சையும் வழங்குபவர் ஆவார். மேலும் சீடனுக்கு ஆத்ம ஞானத்தை ஊட்டி விதேக முக்திஅடைய வழிகாட்டுபவர் குருவே.\n\n\"ஆன்மீக குரு\"வின் முக்கியத்துவம் உபநிடதங்களில் அதிகமாக காணப்படுகிறது. உபநிடதங்களில் குருவானவர் இறைவனுக்கு நிகராக போற்றப்படுகிறார். குருவின் நினைவை போற்றும் விதமாக குரு பூர்ணிமா விழா ஆண்டு தோறும் சீடர்கள் கொண்டாடுகிறார்கள். மேலும் குருமார்கள் மழைக்காலத்தில் சாதுர்மாஸ்ய விரதம் மேற்கொள்கின்றனர்.\nSection::::குருவின் பட்டங்கள்.\nகல்வி கற்றுத் தரும் குருவை மட்டுமின்றி, குருவின் குருக்களையும் சில அடைமொழிகளுடன் போற்றி வணங்கும் மரபு சீடர்களுக்கு உள்ளது.. தகுதிக்கேற்ப ஆன்மீக குருவை சில அடைமொழிகளுடன் அழைக்கப்படுவது இந்து சமய மரபு. அவைகள் சில கீழ்கண்டவாறு:\n\n\n\n\n\n\n"}
{"id": "206881", "url": "https://ta.wikipedia.org/wiki?curid=206881", "title": "செல்வக்குழு ஆட்சி", "text": "செல்வக்குழு ஆட்சி\n\nசெல்வக்குழு ஆட்சி அல்லது புளூட்டோக்கிராசி (\"plutocracy\", ), என்பது ஒரு சமூகம் அல்லது அமைப்பை சிறுபான்மையான பெரும் செல்வந்தக் குடிமக்கள் ஆள்வதாகும். இச்சொல் முதன்முதலில் 1652இல் பயன்படுத்தப்பட்டது. மக்களாட்சி, முதலாளித்துவம், சமூகவுடைமை அல்லது அரசின்மை, போலன்றி இத்தகைய முறைமை ஓர் நிறுவப்பட்ட அரசியல் தத்துவம் அல்ல; இதனை முறையாக ஆதரிப்போரும் இல்லை. சமூகத்தில் மிகவும் செல்வமிக்க வகுப்பினர் இத்தகைய முறைமையை மறைமுகமாகவோ அறியாவண்ணமோ செயற்படுத்த முயல்வர். பெரும்பாலான நேரங்களில் புளூட்டோகிராசி என்ற சொல் இழிவான சொல்லாகவே பயன்படுத்தப்பட்டு வந்துள்ளது. \n\n"}
{"id": "206885", "url": "https://ta.wikipedia.org/wiki?curid=206885", "title": "பீட்டர் ஓ டூல்", "text": "பீட்டர் ஓ டூல்\n\nபீட்டர் ஜேம்சு ஓ'டூல் (\"Peter James O'Toole\") (2 ஆகத்து 1932 – 14 திசம்பர் 2013) அயர்லாந்தைச் சேர்ந்த பிரபல நடிகர். நாடகக் கலைக்கான ராயல்அகாதமியில் பயின்ற இவர் நாடகங்களில் நடிக்கத் துவங்கி சிறந்த சேக்சுபீரிய நடிகராக புகழ் பெற்றார். தமது முதல் திரைப்படத்தில் 1959ம் இல் நடித்தார். தொடக்க காலத்தில் செய்தியாளராகப் பணியாற்றிய டூல், பின்னர் இங்கிலாந்து கடற்படையில் வானொலி இயக்குனராகவும் பணியாற்றியுள்ளார்.\n\n1962 ஆம் ஆண்டு வெளியான \"லாரன்சு ஆஃப் அரேபியா\" திரைப்படத்தில் டி.ஈ.லாரன்சாக நடித்து உலகெங்கும் பரவலாக அறியப்பட்டார். இதற்காக அகாதமி விருது பரிந்துரைகளில் முதன்முதலாக இடம் பெற்றார். இவருக்கு மேலும் ஏழு அகாதமி விருது பரிந்துரைகள் கிடைத்தன – \"பெக்கட்\" (1964), \"த லயன் இன் வின்டர்\" (1968), \"குட்பை, மிஸ்டர். சிப்சு\" (1969), \"த ரூலிங் கிளாஸ்\" (1972), \"த ஸ்டன்ட் மேன்\" (1980), \"மை பேவரைட் இயர்\" (1982) மற்றும் \"வீனசு\" (2006) – ஆகிய திரைப்படங்களுக்காகவும் இவர் பரிந்துரை செய்யப்பட்டார். அதிகமுறை விருதுக்குப் பரிந்துரை செய்யப்பட்டு விருது கிடைக்காதவர் எனும் சாதனையைப் படைத்தார். இவர் நான்கு கோல்டன் குளோப் விருது, ஒரு பாஃப்டா விருது மற்றும் எம்மி விருதுகளைப் பெற்றுள்ளார். 2003 இல் கௌரவ அகாதமி விருது பெற்றுள்ளார்.\n\nSection::::இளமை வாழ்க்கை.\nஓ'டூல் ஆகத்து 2, 1932 ஆம் ஆண்டு கன்னிமரா, கால்வே கவுன்டி, அயர்லாந்தில் பிறந்தார். ஒரு சிலர் இவர் இங்கிலாந்து லீட்சுவில் உள்ள புனித தாமஸ் மருத்துவமனையில் பிறந்ததாக கூறுவர். இவருக்கு பட்ரிசியா எனும் மூத்த சகோதரி உள்ளார். இவர் தெற்கு லீட்சுவில் உள்ள ஹன்ஸ்லெட்டில் வளர்ந்து வந்தார். இவரின் தந்தை பட்ரிக் ஜோசப் தேர்ப் பந்தயப் பணயத் தொழிலர், கால்பந்தாட்ட வீரர் ஆவார். இவரின் தாய் கான்ஸ்டன்ஸ் ஜேன் எலியத் . இவர் இசுக்கொட்லாந்தில் செவிலியராகப் பணிபுரிந்தார். இவருக்கு ஒரு வயதாக இருக்கும் போது இவரின் குடும்பம் தேர்ப் பந்தயத்தின் முக்கிய நகரங்களான வடக்கு இங்கிலாந்திற்கு ஐந்து வருட சுற்றுலா சென்றனர். இவரும்,இவருடைய சகோதரியும் தந்தையைப் போல கத்தோலிக்க திருச்சபையைப் பின்பற்றினர். ஓ டூல் இரண்டாம் உலகப் போர் நடைபெற்றதனால் கத்தோலிக்க திருச்சபைப் பள்ளியில் இருந்து வெளியேற்றப்பட்டு ஹன்ஸ்லெட்டில் உள்ள புனித ஜோசப் உயர்நிலைப் பள்ளியில் பயின்றார்.\n\nபள்ளியை விட்டு நீங்கிய பிறகு யார்க்சயர் ஈவ்னிங் போஸ்ட் எனும் இதழில் பயிற்சி செய்தியாளர் மற்றும் ஒளிப்படக் கலைஞராகப் பணியாற்றினார். பின் அரச கடற்படையில் சமிக்ஞை அனுப்புபவராகப் பணியில் சேர அழைப்பு வந்தது.ஐரிய மொழி தெரியாத காரணத்தினால் இயக்குநர் எர்னெஸ்ட் பிளைத் இவரை அப்பீஸ் திரையரங்க நிறுவனத்தில் சேர்வதற்கு அனுமதிக்கவில்லை. அதன் பின்பு 1952 முதல் 1954 வரை இலண்டனில் உள்ள நாடகக்கலைக்கான ராயல் அகாதமியில் சேர்ந்தார். இந்த நாடக நிறுவனத்தில் ஆல்பர்ட் ஃபின்னீ, அலன் பேட்ஸ் மற்றும் பிரையன் பெட்ஃபோர்டு ஆகியோரின் நட்பு கிடைத்தது.\n\nSection::::தனிப்பட்ட வாழ்க்கை.\nஓ டூல் இலண்டனில் உள்ள நாடகக்கலைக்கான ராயல் அகாதமியில் பயின்று கொண்டிருந்த வேளையில் 1950 ஆம் ஆண்டுத் துவக்க கொரியப் போரில் பிரிட்டிசு அரசின் தலையீட்டை எதிர்க்கும் போராட்டத்தில் பங்குபெற்றார். 1960 இல் வியட்நாம் போர்க்கு எதிராகப் போராடினார்.\n\nஓ டூல் 1959 ஆம் ஆண்டு வேல்ஸ் நடிகை சியான் பிலிப்சு என்பவரைத் திருமணம் செய்து கொண்டார். இவர்களுக்கு இரண்டு பெண் குழந்தைகள் உள்ளனர். கேட் மற்றும் பட்ரிக்கா ஆகிய இருவரும் நடிகைகள் ஆவர். இவர்களுக்கு 1979 ஆம் ஆண்டில் திருமண முறிவு ஏற்பட்டது. இவரைப் பற்றி பிலிப்ஸ் தனது இரு சுயசரிதைகளில் பின்வருமாறு கூறுகிறார். தனது கனவர் குடிபோதையில் மன ரீதியாக தன்னை துன்புறுத்தல் செய்தார் என்றும் தான் தனது இளவயது காதலனுடன் செல்லும் போது பொறாமைப் பிணித்தாக்கம் கொண்டவராக இருந்தார் என்று கூறியுள்ளார். ஓ டூல் இங்கிலாந்தில் இலண்டன் பெருநகரத்தில் வாழ்ந்து வந்தார். இவரது வாழ்நாள் நண்பராக இருந்த அயர்லாந்து நடிகர் ரிச்சர்டு ஹாரிசு 2002இல் உயிரிழந்தார்.\n\nஓ டூல் மற்றும் அவரது பெண்தோழியான வடிவழகி கேரன் பிரவுனுக்கும் லார்கன் பாட்ரிக் ஓ டூல் எனும் மகன் உள்ளார். ஓ டூலுக்கு ஐம்பது வயதாக இருக்கும் போது, லோர்கன் மார்ச் 17, 1983 இல் பிறந்தார். இவர் ஹாரோ பள்ளியில் பயின்றார். தற்போது இவர் நடிகராக உள்ளார். 1996 இல் இங்கிலாந்திலுள்ள வெஸ்ட் ஏக்கரில் குடியேறினார்.\n\nSection::::நோயும் மரணமும்.\nஓ'டூல் 1970களில் வயிற்றுப் புற்றுநோய்க்கு சிகிச்சை பெற்று மீண்டார். தமது 81ஆவது அகவையில் அறியப்படாத நோயால் இலண்டனில் உள்ள வெலிங்டன் மருத்துவமனையில் உயிரிழந்தார்.\n\n"}
{"id": "206886", "url": "https://ta.wikipedia.org/wiki?curid=206886", "title": "ஹிஸ்ட்ரி டிவி18 (தமிழ்)", "text": "ஹிஸ்ட்ரி டிவி18 (தமிழ்)\n\nஹிஸ்ட்ரி டிவி18 (\"History TV18\") என்பது ஒரு வரலாற்று நிகழ்வுகள் தொடர்பான தொலைக்காட்சி சேவை ஆகும். இத்தொலைக்காட்சி இந்திய மொழிகளான தமிழ், இந்தி, தெலுங்கு, வங்காள, மராத்தி, குஜராத்தி மற்றும் ஆங்கில மொழிகளில் ஒளிபரப்பாகிறது. இந்த தொலைக்காட்சியை நடிகர் சல்மான் கான் விளம்பரப்படுத்தினார்.\n\nSection::::ஹிஸ்ட்ரி டிவி18.\nமுதன்முதலாக இது ஹிஸ்டரி சேனல் என்ற பெயரில் 2003 நவம்பர் 30 இல் ஆரம்பிக்கப்பட்டது. 2008 நவம்பரில் ஸ்டார் நிறுவனம் இதனை ஃபொக்ஸ் ட்ரவெல்லர் என்ற பெயரில் நடத்தி வருகிறது.\n\n2011 அக்டோபர் 9 இல் ஹிஸ்ட்ரி டிவி18 AETN18 மீடியா பிரைவேட் மூலம், ஹிஸ்ட்ரி டிவி18 இந்தியாவில் மீண்டும் தொடங்கப்பட்டது. இது 7 மொழிகளில் தமிழ், இந்தி, தெலுங்கு, வங்காள, மராத்தி, குஜராத்தி, ஆங்கில கிடைக்கிறது.\n\n"}
{"id": "206889", "url": "https://ta.wikipedia.org/wiki?curid=206889", "title": "பசுபதிநாதன் (சுவரெழுத்து கலைஞர்)", "text": "பசுபதிநாதன் (சுவரெழுத்து கலைஞர்)\n\nபசுபதிநாதன் என்பவர் சேலத்தைச் சேர்ந்த சுவரெழுத்து கலைஞர். இவர் 30 ஆண்டுகளுக்கு மேலாக சினிமா விளம்பரங்கள் எழுதிக்கொண்டிருக்கிறார். இவர் கடந்த 19 ஆண்டுகளாக சுவர்களில் பொன்மொழிகளை எழுதி வருகிறார். இவர் பொன்மொழிகளை எம் எம் எம் கார்னர் என்ற தலைப்பில் சுவரில் எழுதி வருகிறார்.\n\nSection::::இவரைப் பற்றி.\nஇவர் சேலம் மாநகரில் மட்டும் 30 இடங்களில் பொன்மொழிகள் எழுதி வருகிறார். இவர் ஓவ்வொரு வாரமும் புதிதாக சுவரில் எழுதுவார். இவர் செவ்வாயன்று சுவரை அழித்துவிட்டு புதனன்று புதிய பொன்மொழிகளை எழுதிவிடுகிறார். அவை வியாழன் முதல் அடுத்த வாரம் செவ்வாய் இரவு வரை அப்படியே இருக்கும். இவர் இதனைத் தனது சொந்தச் செலவில் செய்து வருகிறார். \"Inspiration through Ideation\" என்ற தலைப்பில் டெட் நிகழ்ச்சி ஒன்றில் சேலம் மாநகரில் ஜூன் 9ஆம் தேதி 2012ல் உரையாற்றியுள்ளார்.\n\n\nSection::::விருதுகள்.\nசேலம் கன்சுயுமர் வாய்ஸ் என்ற அமைப்பு இவரது சேவையைப் பாராட்டி சேலம் மாவட்ட ஆட்சியர் முன்னிலையில் மார்ச் 23, 2012ல் விருது வழங்கியுள்ளது.\n\n"}
{"id": "206901", "url": "https://ta.wikipedia.org/wiki?curid=206901", "title": "ரூப்பர்ட் மர்டாக்", "text": "ரூப்பர்ட் மர்டாக்\n\nகீத் ரூப்பர்ட் மர்டாக் (\"Keith Rupert Murdoch\", பி. மார்ச் 11, 1931) ஓர் ஆஸ்திரேலியத் தொழிலதிபர். இவரின் வணிக நிறுவனம் நியூஸ் கார்ப்பரேஷன் உலகில் மிகப்பெரிய ஊடக நிறுவனங்களில் ஒன்றாகும். ஃபோர்ப்ஸ் சஞ்சிகையின் உலகப் பணக்காரர்களின் பட்டியலில் 2008இல் இவர் 109ஆம் நிலையில் உள்ளார். இவரது நியூசு கார்ப்பரேசன் எனும் நிறுவனம், ஐந்து கண்டங்களிலும் தொலைக்காட்சி ஒளிபரப்பும் செயற்கைக் கோள்கள், ‘வால் ஸ்டிரீட் ஜர்னல்’, ‘டைம்ஸ் ஆப் லண்டன்’, ‘நியூயார்க் போஸ்ட்’ உள்ளிட்டு உலகெங்கும் 175 செய்தித்தாள்கள், அமெரிக்காவில் மட்டும் 35 தொலைக்காட்சி நிலையங்கள், 19 விளையாட்டு சானல்கள், டுவென்டியத் சென்சுரி பாக்ஸ் என்ற ஹாலிவுட் திரைப்பட நிறுவனம்… இத்தனைக்கும் உரிமையாளரான உலக ஊடகத்துறை சாம்ராச்சியத்தின் சக்ரவர்த்தி ரூபர்ட் முர்டோச் இன்று குற்றவாளிக் கூண்டில் நிற்கிறார்.\n\nSection::::ஆரம்ப கால வாழ்க்கை.\nரூப்பர்ட் மர்டாக்கின் கீத் முர்டோச் (1885–1952) மற்றும் எலிசபெத் ஜாய் ஆகியோர்க்கு ஒரே மகனாக 11 மார்ச் 1931அன்று பிறந்தார். ரூப்பர்ட் மர்டாக்கின் பூர்வீகம் இங்கிலாந்து ஆகும். எனினும் தனது தந்தையின் மறைவுக்குப் பின்னர் தனது 21ம் வயதில் அவர் ஆஸ்திரேலியா சென்று அங்கு அவரது தந்தை நடத்தி வந்த செய்தித்தாள் நிறுவனங்களுக்குப் பொறுப்பேற்றார்.\n\nSection::::கீத் ரூப்பர்ட் மர்டாக் ஊடகத்துறையில் முன்னேறுதல்.\n1953ல் ஆஸ்திரேலியாவில் அவரது தந்தையான கெயித் முர்டோச்சின் ஊடக நிறுவனத்தின் பொறுப்பிற்கு வரும் கீத் ரூப்பர்ட் மர்டாக், அடுத்த சில ஆண்டுகளில் ஆஸ்திரேலியாவில் அசைக்கமுடியாத ஊடகத்துறையில் மன்னனாகிறார்.\n\nபின்னர் மார்கரெட் தாட்சரின் முழுமையான ஆதரவோடு இங்கிலாந்தைச் சேர்ந்த நியூஸ் ஆப் த வோர்ல்ட் எனும் வாராந்திரச் செய்தி இதழின் பங்குகளை வாங்குவதன் மூலம் 1969-ல் அந்நாளிதழைக் கைப்பற்றுகிறார். எண்பதுகளின் துவக்கத்தில், ‘நியூஸ் ஆப் த வோர்ல்ட்’ வாராந்திர இதழின் வழமையான வடிவத்தை உதறி விட்டு அதனை ஒரு டேப்லாய்ட் வகைப்பட்ட நாளிதழாக மாற்றுகிறார்.\n\nஈராக் மீதான போரினால் நாகரீக உலகத்து மக்களின் நல்வாழ்வு பாதுகாக்கப்படும் என்றும் அம்மக்கள் நம்பும் அளவுக்கு உளவியல் ரீதியில் இவரது செய்தித்தாள் பிரச்சாரம் செய்த்து. இதன் மூலம் போருக்கு ஆதரவாக உலகெங்கிலும் ஒரு பொதுக்கருத்தை உண்டாக்குவதில் முர்டோச் வெற்றியடைந்தார்.ஆனால் போரின் முடிவில் இரசாயன ஆயுதங்கள் ஏதும் ஈராக்கில் கண்டிபிடிக்கப் படவில்லை. ஈராக் போரில் கொல்லப்பட்ட ஈராக்கியர்களின் எண்ணிக்கை சுமார் பத்து லட்சம்.\n\nகீத் ரூப்பர்ட் மர்டாக்கின் பத்திரிகை நிறுவனத்தில் இரண்டாம் பெரிய பங்குதாரர் சவூதி அரேபியா இளவரசர் அல்லாவி-பின்-தலால் என்பது குறிப்பிடத்தக்கது.\n\nSection::::உலக நாடுகளில் செயல்பாடுகள்.\nஆப்பிரிக்கா, மற்றும் அன்டார்டிகா போன்ற இரு கண்டங்களைத் தவிர மற்ற அனைத்து கண்டங்களிலும் அவர் தனது ஊடகங்களை நிறுவி செயல்படுத்தினார்.\nஇவருக்கு 146 செய்தித்தாள் நிறுவனங்களும், 28 வார, மாத இதழ்களும், ஃபாக்ஸ் டிவி, ஸ்டார் குழும சேனல்கள் போன்ற பல சேனல்களும் உள்ளன.\n\n\nSection::::கீத் ரூப்பர்ட் மர்டாக் மீதான குற்றச்சாட்டுகள்.\nகீத் ரூப்பர்ட் மர்டாக்கின் ஊடக சாம்ராஜ்ஜியத்தைச் சேர்ந்த ‘நியூஸ் ஆப் த வோர்ல்ட்’ எனும் பத்திரிகை காவல்துறைக்கு கையூட்டு கொடுத்து, லண்டன் குண்டு வெடிப்பு மற்றும் அமெரிக்காவில் நடந்த செப்டம்பர் 11, 2001 தாக்குதல்கள் போன்றவற்றில் இறந்தவர்களின் குடும்பங்களைச் சேர்ந்தவர்களுடைய நியுசு இண்டர்நேசனல் நிறுவனம் தொலைபேசிகளை ஒட்டுக் கேட்டுள்ளது என்ற உண்மை அம்பலமாகியிருக்கிறது. அது மட்டுமின்றி, இங்கிலாந்து அரச குடும்பத்தினரின் தொலைபேசிகளையும் கூட முர்டோச்சின் பத்திரிகை கள்ளத்தனமாக ஒட்டுக் கேட்டிருக்கிறது. அரச குடும்பத்தின் அந்தரங்கத்திலேயே மூக்கை நுழைத்து விட்டார் ருபர்ட் முர்டோச் என்று அவர்மீது குற்றம் சாட்டப்பட்டுள்ளது.\n\n2005ம் ஆண்டு நவம்பர் வாக்கில் இளவரசர் வில்லியம்ஸின் மூட்டு வலி பற்றிய ஒரு செய்தியும் ‘நியூஸ் ஆப் த வோர்ல்ட்’ பத்திரிகையில் வெளியாகிறது. மிக இரகசியமாக வைக்கப்பட்டிருந்த மூட்டு வலி விசயம் வெளியானதையடுத்து அதிர்ச்சியடைந்த இங்கிலாந்து போலீசார், இது குறித்து விசாரணை ஒன்றை நடத்துகிறார்கள்.\n\nமுர்டாக்கின் செய்தித்தாள்கள் பல்வேறு காலகட்டங்களில் போலீசாருக்கு லஞ்சம் கொடுத்தும், சட்டவிரோதமான வகையிலும் தொலைபேசிகளை ஒட்டுக் கேட்டும், செய்திகளைத் திரட்டியுள்ளது என்ற குற்றச்சாட்டு எழுந்துள்ளது.\n\nதொடர்ந்து நடந்த விசாரணைகளில் ‘நியூஸ் ஆப் த வோர்ல்ட்’ பத்திரிகை லண்டன் போலீசின் கணினிமயமாக்கப்பட்ட ஆவணங்கள் மொத்தத்தையும் கையூட்டு கொடுத்து கள்ளத்தனமாக கைப்பற்றியிருக்கிறது என்ற உண்மையும் வெளியாகியுள்ளது.\n\nSection::::மர்டாக் மீதான குற்றச்சாட்டுகளின் பின்விளைவுகள்.\nமர்டாக் மீதான குற்றச்சாட்டுகளால் 168 ஆண்டுகளாக வெளியாகிக் கொண்டிருந்த ‘நியூஸ் ஆப் த வோர்ல்ட்’ என்ற வாராந்திர இதழை 10-07-2011 முதல் நிறுத்த வேண்டிய கட்டாயத்திற்கு உள்ளாகியுள்ளது. இங்கிலாந்து காவல்துறை கீத் ரூப்பர்ட் மர்டாக் மீது பல குற்றவழக்குகள் பதிவுசெய்துள்ளது. வழக்குகள் நீதிமன்ற விசாரணையில் நிலுவையில் உள்ளது.\n\n\n"}
{"id": "206902", "url": "https://ta.wikipedia.org/wiki?curid=206902", "title": "மகாராஜபுரம் விஸ்வநாதர்", "text": "மகாராஜபுரம் விஸ்வநாதர்\n\nமகாராஜபுரம் விசுவநாதர் (ஆங்கிலம் Maharajapuram Viswanathar) (1896-1970) புகழ்பெற்ற கருநாடக இசைக் கலைஞர்களில் ஒருவராவார். சங்கீத கலாநிதி, சங்கீத பூபதி உள்ளிட்ட பல விருதுகள் பெற்றவர்.\n\nSection::::வாழ்க்கைப் பின்னணி.\nதென்னிந்தியாவில் மகாராஜபுரம் என்னும் ஊரில் பாடகரான இராமா என்பவருக்கு மகனாகப் பிறந்தார்.\n\nSection::::இசைப் பயிற்சி.\nதொடக்கத்தில் உமையாள்புரம் சுவாமிநாதரிடம் இசை பயின்றார். சுவாமிநாதர் மகா வைத்தியநாதரின் நேரடி மாணாக்கராவார். இந்த மகா வைத்தியநாதர், தியாகராஜரின் நேரடி மாணாக்கர் ஒருவரிடமிருந்து இசை கற்றவர். ஆகவே விசுவநாதர் தியாகராஜரின் இசைப்பரம்பரையில் ஐந்தாவது சந்ததியினராவார்.\n\nSection::::அரங்கேற்றம்.\nவிசுவநாதரின் முதல் மேடைக் கச்சேரி எதிர்பாராத வகையில் அமைந்தது. இவரது இளமைக்காலத்தில் திருப்பாயணம் பஞ்சாபகேச பாகவதர் நடத்திய இராம நவமி விழாவுக்கு போயிருந்தார். பாகவதருக்கு விசுவநாதர் யார், அவர் யாருடைய மாணாக்கர் என்பது தெரிந்திருந்தது. பாகவதரின் கதாகாலட்சேபம் தொடங்க சற்றுத் தாமதமாகும் என்ற நிலையில், இளம் விசுவநாதனை அந்த இடைவேளையில் பாடும்படி பாகவதர் கேட்டார். விசுவநாதர் நான்கு இராகங்களில் நான்கு கீர்த்தனைகள் பாடினார். இராக ஆலாபனைக்கு கூடிய நேரம் கொடுத்தார். அவரது நல்ல குரல், இராகம், பாவம், கீர்த்தனங்களை சரியாகப் பாடியது, அனைத்தும் அங்கிருந்தோரின் பாராட்டுகளைப் பெற்றது. அடுத்து இரண்டு மூன்று ஆண்டுகள் கோவில் விழாக்களிலும், சங்கர மடத்தின் மாலை வேளை இசை நிகழ்ச்சிகளிலும் பாடி வந்தார். அப்போது காஞ்சி சங்கர மடம் கும்பகோணத்தில் இருந்தது.\n\nSection::::இசை விற்பன்னர்.\nஇராக ஆலாபனை செய்வதில் இவர் சிறப்பு பெற்று விளங்கினார். அவரது இராக ஆலாபனையில் கற்பனை கரை கடந்து ஓடும். அவருக்கு மிகவும் பிடித்த இராகம் மோகனம். அதே போல ஆரபி, தர்பார், பந்துவராளி, கல்யாணி, ஹரிகாம்போதி, கமாஸ், காம்போதி மற்றும் தோடி இராகங்களில் அவரது ஆலாபனை சிறப்பாக இருக்கும். இந்த இராகங்களில் அமைந்த, தியாகராஜர், முத்துசாமி, சியாமா, பட்னம் சுப்பிரமணியர் ஆகியோரின் கீர்த்தனைகளையும், கோபால கிருஷ்ண பாரதியின் தமிழ் பாடல்களையும் அவர் முழுவதுமாக கற்றுக் கொண்டார்.\n\nதியாகராஜர் கீர்த்தனைகளில் மிக்க கடினமானவற்றை அவர் மிகுந்த அக்கறையுடன் பயின்றார். ஒரு காலகட்டத்தில் தியாகராஜரின் பஞ்சரத்தின கீர்த்தனைகள் ஐந்தையும் சரியாகப் பாடக்கூடியவர் இவர் ஒருவரே என்ற நிலை இருந்தது.\n\nபஞ்சரத்தின கீர்த்தனைகளில் ஒன்றான கனகனருசிரா என்ற வராளி இராக கீர்த்தனையை ஒருவரும் தனது சீடர்களுக்கு கற்றுக் கொடுப்பதில்லை. சீடர்கள் கேள்வி ஞானத்தின் மூலம் கற்றுக் கொள்ளவேண்டும். இதனைக் கற்றுக் கொடுத்தால் உறவில் பாதிப்பு ஏற்படும் என்ற ஒரு எண்ணம் நிலவியது.\n\nதியாகராஜ ஆராதனையில் பஞ்சரத்தின கீர்த்தனைகள் பாடப்பட வேண்டுமென 1940ஆம் ஆண்டில் முடிவு செய்யப்பட்டது. அப்போது இந்த வராளி இராக கீர்த்தனையை நன்கு அறிந்தவர் விசுவநாதர் ஒருவரே! எனவே எல்லா வித்துவான்களும் அவரது பாணியை பின்பற்றி இக்கீர்த்தனையை பாடினார்கள். இன்றளவும் விசுவநாதரின் பாணியே பின்பற்றப் பட்டு வருகிறது.\n\n\nSection::::பாடிய பிரபல பாடல்கள்.\nஇவர் பாடிய \"ப்ரோசேவாரெவருரா\" என்ற பாடலை எழுதிய மைசூர் வாசுதேவர் இவரைச் சந்தித்தபோது \"நான் ஒரு அழகிய பெண்ணை உன்னிடம் அனுப்பினேன். நீ அவளுக்கு விலையுயர்ந்த நகைகள் போட்டு அலங்காரம் செய்துவிட்டாய்\" என்று பாராட்டினார்.\n\nSection::::திரைப்பட நடிகராக.\n1935 ஆம் ஆண்டு சனவரி 1 வெளியான பக்த நந்தனார் என்ற திரைப்படத்தில் வேதியர் வேடத்தில் நடித்தார். இத்திரைப் படத்தில் நந்தனாராக நடித்தவர் கே.பி. சுந்தராம்பாள்.\n\nSection::::மிருதங்க வித்துவானாக.\nமகாராஜபுரம் விசுவநாதர் மிருதங்கம் வாசிப்பதிலும் தேர்ச்சி பெற்று விளங்கினார். புல்லாங்குழல் மேதை மாலிக்கு இவர் மிருதங்கம் வாசித்துள்ளார். இந்த நிகழ்ச்சியில் வயலின் வாசித்தவர் மற்றொரு வாய்ப்பாட்டு வித்துவானான செம்பை வைத்தியநாத பாகவதர் ஆவார்.\n\n\nSection::::அறக்கட்டளை.\nமகாராஜபுரம் விசுவநாதர் நினைவாக அவர் பெயரில் ஒரு அறக்கட்டளை அவரது பேரனான மகாராஜபுரம் ஸ்ரீநிவாசனால் நிறுவப்பட்டுள்ளது. ஆண்டுதோறும் தேர்ந்தெடுக்கப்பட்ட இசைக்கலைஞர்களுக்கு இந்த அறக்கட்டளை சார்பில் தங்கப்பதக்கமும் 20 ஆயிரம் ரூபா பணமுடிப்பும் கொண்ட ஒரு விருது வழங்கப்படுகிறது.\n\nSection::::யாழ்ப்பாணத்தில் வரவேற்பு.\nஇலங்கை யாழ்ப்பாணம் இராமநாதன் நுண்கலைக்கல்லூரி தொடங்கப்பட்டபோது விசுவநாதர் விழாவுக்குத் தலைமை தாங்க யாழ்ப்பாணம் சென்றார். கல்லூரியின் அதிபராக இருக்கும்படி அவரை வேண்டினர். ஆயினும் அவர் தான் சென்னை திரும்பவேண்டும் எனக் கூறி தனது மகனும் சங்கீத வித்துவானுமாகிய மகாராஜபுரம் சந்தானத்தை அங்கே பணியில் அமர்த்தினார். மகாராஜபுரம் சந்தானம் கல்லூரியின் முதலாவது அதிபராக நியமிக்கப்பட்டார். \n\n"}
{"id": "206907", "url": "https://ta.wikipedia.org/wiki?curid=206907", "title": "நியூட்டனின் ஈர்ப்பு விதி", "text": "நியூட்டனின் ஈர்ப்பு விதி\n\nபொருள் ஈர்ப்பு விசை என்பது அண்டத்தில் உள்ள ஏதேனும் இரு பொருள்களுக்கு இடையே செயல்படும் ஈர்ப்பு விசை ஆகும். இவ்விசையானது பொருள்களின் நிறைகளைச் சார்ந்த கவர்ச்சி விசையாகும். அடிப்படை விசைகளில், பொருள் ஈர்ப்பு விசையே மிகவும் வலிமை குன்றிய விசையாகும். ஆனால் அண்டத்தில் நெடுந்தொலைவிற்குச் செயல்படக் கூடியது. இது 'ஈர்ப்பியல் விசை' எனவும் வழங்கப்படும்.\n\nநியூட்டனின் ஈர்ப்பியல் விதிப்படி, இருப் பொருட்களுக்கிடையேயுள்ள ஈர்ப்பு விசையானது, அவற்றின் நிறைகளின் பெருக்கற்பலனுக்கு நேர்த்தகவிலும், அவற்றிற்கிடையேயுள்ள தொலைவின் இருமடிக்கு எதிர்த்தகவிலும் இருக்கும். அதாவது, m ,m என்பன முறையே இரு பொருள்களின் நிறைகள் எனவும் r என்பது அவற்றிற்கு இடைப்பட்ட தொலைவு எனவும் கொண்டால், இவ்விரு பொருள்களுக்கு இடையேயான ஈர்ப்பு விசை,\nformula_1\n\nG என்பது ஈர்ப்பியல் மாறிலி. இதன் மதிப்பு 6.67 x 10 N m kg. SI அலகு முறைப்படி, நிறையின் அலகு கிலோகிராம்(kg) எனவும் தூரத்தின் அலகு மீட்டர்(m) எனவும் கொடுக்கப் பெற்றால் விசையின் அலகு நியூட்டன்(N) ஆகும்.\n\nஇரு திணிவுகளுக்கு இடையேயான கவர்ச்சி விசையானது அவற்றின் திணிவுகளின் பெருக்கத்திற்கு நேர்விகிதத்திலும் அவற்றிற்கிடையேயான தொலைவின் வர்க்கத்துக்கு நேர்மாறு விகிதத்திலும் இருக்கும். M,m என்பன இரு திணிவுகள், r என்பது அவற்றின் இடை தூரம்.\n\nமனிதனை சிந்திக்க வைத்த பிரதான விஷயங்களில் ஒன்று இந்த பிரபஞ்சம். கோள்களின் இயக்கம். மனிதன் உருவாகி சிந்திக்க தொடங்கிய காலம் முதல் பலர் இதனை விளக்க முயற்சித்த போதும் ஓர் நிலையான முடிவை தந்த விஞ்ஞானி நியூட்டன் ஆவார். ஆப்பிள் பழம் ஏன் புவியை நோக்கி விழுகிறது என்ற அவரது சிந்தனையே இதற்கு அடிப்படை என்றும் கூறுவார்கள். சூரிய குடும்பத்திலிலுள்ள கோள்களினது இயக்கம் தொடர்பான பெளதிகத்தின் தேடுதலுக்கு இக்கண்டுபிடிப்பு ஒரு மைல் கல் ஆகும். அக்காலத்தில் இருந்த பல சர்ச்சைகளுக்கு இவ்விதி விளக்கம் கொடுத்ததுடன் தற்கால செயற்கை உப கோள்களை ஏவுதல் வரையான கணிப்புகளுக்கும் இது பயன்படுகிறது.\n"}
{"id": "206908", "url": "https://ta.wikipedia.org/wiki?curid=206908", "title": "49-ஓ (திரைப்படம்)", "text": "49-ஓ (திரைப்படம்)\n\n49 ஓ கவுதம் வாசுதேவ் மேனனிடம் உதவியாளராக பணிபுரிந்த ஆரோக்கியதாஸ் இயக்கத்தில் வெளிவந்த ஒரு தமிழ் நகைச்சுவைத் திரைப்படம் ஆகும். ஜீரோ ரூல்ஸ் என்டர்டெயின்மெண்ட் என்ற புதிய நிறுவனம் தயாரித்த இப்படத்தில் மிக நீண்ட இடைவெளிக்கு பிறகு கவுண்டமணி நடித்தார். டிசம்பர் 2013இல் இத்திரைப்படத்தின் படப்பிடிப்புத் தொடங்கியது.\n\n"}
{"id": "206909", "url": "https://ta.wikipedia.org/wiki?curid=206909", "title": "கருவறைப் பூக்கள் (திரைப்படம்)", "text": "கருவறைப் பூக்கள் (திரைப்படம்)\n\nகருவறைப் பூக்கள் (\"Karuvarai Pookkal\"), 2011 இல் வெளிவந்த தமிழ்த் திரைப்படம். இத் திரைப்படத்தின் கதை உண்மை வாழ்க்கையை அடிப்படையாகக் கொண்டது. எஸ். லூர்து சேவியரின் இயக்கத்தில் வெளியான இத் திரைப்படத்தில் ஜூலியா இராபர்ட்டும் லிவிங் ஸ்மைல் வித்யாவும் கோபி/கோபிகா என்ற திருநங்கை கதாபத்திரத்திலும், பல்லவி விதவைத் தாயாகவும், அசுவதாவும் ஹாரிசும் சகோதரி மற்றும் சகோதரனாகவும் நடித்துள்ளனர்.\n\nSection::::கதைச் சுருக்கம்.\nதிருநங்கைகள் குறித்த முதல் தமிழ்த் திரைப்படம் கருவறைப் பூக்கள். இந்தியாவில் தமிழ்நாட்டில் வாழும் திருநங்கைகளின் வாழ்க்கை திரைப்படமாக்கப்பட்டுள்ளது. திருநங்கையாக ஒரு குடும்பத்தில் பிறந்த குழந்தை திருநங்கையாக இருந்தால் அக் குழந்தையும் அக்குடும்பமும் சந்திக்கும் பிரச்சனைகளையும் போராட்டங்களையும் மையமாகக் கொண்டுள்ளது.\n\nஉண்மையிலேயே திருநங்கைகளான ஜூலியா இராபர்ட் மற்றும் லிவிங் ஸ்மைல் வித்யா இருவரும் இப் படத்தில் வரும் கோபி/கோபிகா என்ற திருநங்கை கதாபாத்திரத்தில் நடித்துள்ளனர்.\n\nஇத்திரைப்படத்தின் இசை அமைப்பாளர் தாமஸ் இரத்தினம்.. இவர் தமிழ், ஆங்கிலம், கன்னடம் மற்றும் இந்தி மொழிகளில் திரைப்படங்கள், தொடர்கள் மற்றும் ஆவணப் படங்களுக்கு இசை அமைத்துள்ளார்.\n\n\n"}
{"id": "206910", "url": "https://ta.wikipedia.org/wiki?curid=206910", "title": "டி. ஆர். பாப்பா", "text": "டி. ஆர். பாப்பா\n\nடி. ஆர். பாப்பா என அழைக்கப்படும் திருத்துறைப்பூண்டி இராதாகிருஷ்ணன் பாப்பா (3 சூலை 1923 – 15 அக்டோபர் 2004) தமிழக வயலின் இசைக் கலைஞரும், திரைப்பட இசையமைப்பாளரும், ஆவார். இவர் தமிழ், தெலுங்கு, சிங்களத் திரைப்படங்களுக்கு இசையமைத்துள்ளார்.\n\nSection::::வாழ்க்கைக் குறிப்பு.\nசிவசங்கரன் என்ற இயற்பெயர் கொண்ட பாப்பா திருவாரூருக்கு அருகில் உள்ள திருத்துறைப்பூண்டியில் பிறந்தவர். தந்தை இராதாகிருஷ்ண பிள்ளை ஒரு வயலின் கலைஞர்.\n\n\n\n"}
{"id": "206911", "url": "https://ta.wikipedia.org/wiki?curid=206911", "title": "வூண்டட் நீ படுகொலை", "text": "வூண்டட் நீ படுகொலை\n\nவூண்டட் நீ படுகொலை (ஆங்கிலம்: Wounded Knee Massacre) எனப்படுவது டிசம்பர் 29, 1890 ஆம் ஆண்டு வூண்டட் நீ துணை ஆற்றுக்கு அருகே அமெரிக்க இலக்கோட்டா பழங்குடி மக்களின் இரு குழுக்கள் மீது அமெரிக்க படைத்துறையால் நடத்தப்பட்ட படுகொலைகள் ஆகும். இப் படுகொலையில் 200 மேற்பட்ட பெண்கள், குழந்தைகள் உட்பட 300 மேற்பட்டவர்கள் கொல்லப்பட்டார்கள். இப் படுகொலைகளை அமெரிக்காவின் 7வது குதிரைப் படையணி செய்தது. \n"}
{"id": "206923", "url": "https://ta.wikipedia.org/wiki?curid=206923", "title": "மறை நீர்", "text": "மறை நீர்\n\nமறை நீர் (Virtual water) என்பது ஒரு பொருளுக்குள் மறைந்திருக்கும் கண்ணுக்கு தெரியாத நீர் ஆகும். அந்த பொருளை உருவாக்குவதற்கு தேவைப்படும் நீர் தான் மறை நீர். மறை நீர் வணிகம் என்பது ஒரு பொருளாதார தத்துவம் ஆகும். அதாவது ஒரு மெட்ரிக் டன் கோதுமைக்கு தேவைப்படும் நீரின் அளவு 1,600 கியூபிக் மீட்டர் ஆகும். ஆனால் கோதுமை விளைந்தவுடன் அதை உருவாக்கப் பயன்பட்ட நீர் அதில் இல்லை. எனினும் அந்த நீர், கோதுமை தானியங்களுக்காக செலவிடப்பட்டிருப்பதால் அதில் மறைந்திருக்கிறது. இதுவே மறை நீர். இவ்வாறு ஒரு மெட்ரிக் டன் கோதுமையை ஏற்றமதி செய்யும் நாடு 1,600 கியூபிக் மீட்டர் அளவுக்குத் தனது நாட்டின் நீரை செலவழிக்கிறது. அதேப்போல ஒரு மெட்ரிக் டன் கோதுமையை இறக்குமதி செய்யும் நாடு 1,600 கியூபிக் மீட்டர் அளவுக்குத் தனது நாட்டின் நீரை சேமித்துக்கொள்கிறது. இதுவே மறை நீர் பொருளாதார தத்துவம் ஆகும்.\nSection::::தேவைப்பாடு.\nஒரு கிலோ அரிசி உற்பத்தி செய்ய 2500 முதல் 3000 லிட்டர்கள் தண்ணீர் மறைமுகமாக தேவைப்படுகிறது. 1.1 டன் எடைகொண்ட இலகு ரக வாகனத்தை உற்பத்தி செய்ய 4 லட்சம் லிட்டர் தண்ணீரும், ஒரு ஜீன்ஸ் பேன்ட் தயாரிக்க 10,000 லிட்டர் தண்ணீரும் தேவைப்படுகிறது. \n"}
{"id": "206936", "url": "https://ta.wikipedia.org/wiki?curid=206936", "title": "ஹக்குனா மட்டாட்டா (பாடல்)", "text": "ஹக்குனா மட்டாட்டா (பாடல்)\n\n\"ஹக்குனா மட்டாட்டா\" என்பது வால்ட் டிஸ்னி அனிமேசன் ஸ்டூடியோஸின் 32வது வரைகலை திரைப்படமான தி லயன் கிங் என்பதில் இடம்பெற்ற பாடலாகும். டான்சானியா நாட்டினர் பேசும் ஸ்வாஹிலி என்ற மொழியில் ஹக்குனா மட்டாட்டா என்றால் கவலை இல்லை என்று அர்த்தமாகும். தி லயன் கிங் திரைப்படத்தில் இடம்பெற்ற டிமோன் மற்றும் பும்பா கதாப்பாத்திரங்களின் குணத்தினை சுட்ட இந்தப் பாடல் பயன்படுத்தப்பட்டது.\n\n"}
{"id": "206938", "url": "https://ta.wikipedia.org/wiki?curid=206938", "title": "வோல்ட்டா அடுக்கு", "text": "வோல்ட்டா அடுக்கு\n\nவோல்ட்டா அடுக்கு (\"voltaic pile\") என்பது மின்னோட்டத்தைத் தொடர்ச்சியாக வழங்கக்கூடிய வகையில் உருவாக்கப்பட்ட முதலாவது மின்கலமாகும். 1800 ஆம் ஆண்டில் வோல்ட்டா என்பவரால் அமைக்கப்பட்ட இதில் நாகத்தகடும் செப்புத் தகடும் நீர்த்தக் கந்தக அமிலத்தில் தோய்த்தத் துணியினால் பிரிக்கப்பட்டுள்ளது. இதுபோல் ஒன்றன் மேல் ஒன்றாக பல அடுக்குகளைக் கொண்டது வோல்ட்டா அடுக்காகும். மின்னழுத்த வேறுபாட்டினைப் பெற இது உதவுகிறது. 1870களில் டைனமோ எனப்படும் மின்னாக்கிகள் கண்டுபிடிக்கப்படும் வரை 19ம் நூற்றாண்டில் மின் தொழிற்துறை முழுமையாக வோல்ட்டா மின்கலங்கள் மூலமே மின்வலுவைப் பெற்றன.\n"}
{"id": "206944", "url": "https://ta.wikipedia.org/wiki?curid=206944", "title": "ராபின் (வரைகதை)", "text": "ராபின் (வரைகதை)\n\nராபின் (Robin) டீசி காமிக்ஸ் வரைகதை புத்தகத்தில் இடம்பெருகின்ற எண்ணற்ற கற்பனை கதாப்பாத்திரங்களின் பெயராகும். பாப் கார்னே, பில் பிங்கர் மற்றும் ஜெர்ரி ராபட்சன் ஆகியோரால் உருவாக்கப்பட்ட கற்பனையான வரைகதை கதாப்பாத்திரமாகும். இக்கதாப்பாத்திரம் பேட்மேன் எனும் சூப்பர்ஹீரோ கதாநாயகனுக்கு துணைநிற்கும் வகையில் உருவாக்கப்பட்டுள்ளது. பேட்மேன் மற்றும் ராபின் கூட்டணி \"டைனமிக் டியோ\" என்று அறியப்படுகிறது.\n\n"}
{"id": "206945", "url": "https://ta.wikipedia.org/wiki?curid=206945", "title": "நாட்டாணி", "text": "நாட்டாணி\n\nநாட்டாணி என்னும் கிராமம் தஞ்சைக்கு மேற்கே சுமார் 20கிமீ தொலைவில் அமைந்துள்ளது. எனினும் இது புதுக்கோட்டை மாவட்டம், கந்தர்வக்கோட்டை வட்டத்தைச் சார்ந்தது. முற்றிலும் இயற்கை சூழலோடு அமைந்துள்ள இக்கிராமத்தில் விவசாயமும் கூலியுமே முதன்மையான தொழில்கள்.\n\nSection::::மக்கள்.\nசுமார் 200 குடும்பங்களை கொண்ட இக்கிராமத்தில் இரண்டு சமுதாய மக்களே வாழ்கின்றனர். கள்ளர் சமுதாய மக்களும் பறையன் சமுதாய மக்களும் சகோதரத்துவத்துடன் வாழ்ந்து வருகின்றர். சுற்றுவட்ட கிராமங்களோடு நல்லிலக்கணத்தோடும் மரியாதையோடும் வாழ்ந்து வருகின்றனர்.\n\nSection::::குறிப்பிடத்தக்கவர்கள்.\nஇந்த ஊரில் பிறந்த ச. சு. பழனிமாணிக்கம் இந்திய அரசில் நடுவண் இணை அமைச்சராக இருந்துள்ளார். கள்ளர் சமுதாயத்தில் 'வன்னியர்' என்ற பட்டப் பெயர் கொண்டவர் இவர்.\n\nSection::::சுற்றுலாத்தலம்.\nஇந்த கிராமத்தில் \"அணை\" அமைந்திருக்கிறது, இது சிறந்த பொழுதுபோக்கு இடமாகவும் மாறி வருகிறது.\n\nSection::::கோயில்கள்.\nபண்டைய சோழர் நாடான இங்கு நான்குபுறமும் கோயில்கள் அமைந்துள்ளன. இக்கிராமத்தில் காவல் தெய்வமாக 'கருப்பையாவும் மதுரை வீரனும்' வணங்கப்படுகிறார்கள். படத்தளத்தியம்மன், முருகன் திருக்கோயில்கள் இங்கு உள்ளன.\n"}
{"id": "206949", "url": "https://ta.wikipedia.org/wiki?curid=206949", "title": "பாப் கார்னே", "text": "பாப் கார்னே\n\nபாப் கார்னே (பிறப்புராபர்ட் கான்; அக்டோபர் 24, 1915 – நவம்பர் 3, 1998) என்பவர் அமெரிக்க வரைகலை புத்தக உருவாக்குனர் ஆவார். இவர் பில் பிங்கர் என்பவருடன் இணைந்து டீசீ காமிக்ஸூக்கு பேட்மேன் கதாப்பாத்திரத்தினை உருவாக்கி தந்தவர். இதற்காக 1994ல் ஜேக் கிர்பை ஹால் ஆப் பேம் மற்றும் 1996ல் வில் ஈஸ்னர் காமிக் புக் ஹால் ஆப் பேம் ஆகிய விருதுகளைப் பெற்றா்.\n"}
{"id": "206953", "url": "https://ta.wikipedia.org/wiki?curid=206953", "title": "மாறுதிசையாக்கி", "text": "மாறுதிசையாக்கி\n\nமாறுதிசையாக்கி அல்லது புரட்டி அல்லது நேர்மாற்றி (\"Inverter\") என்பது, நேர்த்திசை மின்னழுத்தத்தையோ மின்னோட்டத்தையோ முறையே மாறுதிசை மின்னழுத்தமாகவோ மின்னோட்டமாகவோ மாற்றக்கூடிய ஒரு ஆற்றல் மின்னணுவியல் கருவி ஆகும். நிலைமாற்றம் செய்யக்கூடிய திண்மநிலை ஆற்றல் மின்னணு உறுப்புக்களான திரிதடையம், தைரிஸ்டர் போன்றவற்றால் இது செயல்படுகிறது.\n\nஇக்கருவி ஒரு அலைத்திருத்தியின் செயல்பாட்டைத் தலைகீழாகச் செய்யக்கூடியதாகும்.\n"}
{"id": "206958", "url": "https://ta.wikipedia.org/wiki?curid=206958", "title": "செல்லக்கிளி (தொலைக்காட்சித் தொடர்)", "text": "செல்லக்கிளி (தொலைக்காட்சித் தொடர்)\n\nசெல்லக்கிளி என்பது செந்தில்குமார் இயக்கத்தில் சன் தொலைக்காட்சியில் திங்கள் முதல் சனி வரை காலை 10:30 மணிக்கு ஒளிபரப்பான தொடர்\n\nSection::::கதை சுருக்கம்.\nஒரு பெண்ணைக் காதலித்து கர்ப்பமாக்கி விட்டு ஏமாற்றி வேறொரு பெண்ணை திருமணம் செய்யும் ஆணின் கதைதான் செல்லக்கிளி தொடரின் கதை.\n\n\n\n"}
{"id": "206963", "url": "https://ta.wikipedia.org/wiki?curid=206963", "title": "நேதாஜி சுபாஷ் சந்திர போஸ் இளைஞர் நற்பணி மன்றம்", "text": "நேதாஜி சுபாஷ் சந்திர போஸ் இளைஞர் நற்பணி மன்றம்\n\nநேதாஜி சுபாஷ் சந்திர போஸ் இளைஞர் நற்பணி மன்றம் என்பது பல்வேறு ஊர்களில் இயங்கும் ஒரு இளையோர் அமைப்பு ஆகும். இவை இந்திய அரசின் விளையாட்டு மற்றும் இளைஞர் நல அமைச்சகத்தின் கீழ் செயல்படும் நேரு யுவகேந்திரா சங்கத்துடனும் இணைக்கப்பட்டுள்ளது.\n\nஇச்சங்கம், \"இளைஞர்களின் எழுச்சி, கிராமத்தின் வளர்ச்சி\" என்பதை அடிப்படையாக கொண்டது. ஊர்களின் வளர்சிக்காக பல்வேறு பணிகளை செய்துவருகிறது.\n\nகல்வி, சுகாதாரம், சுயதொழில், கலை, பண்பாடு மற்றும் விளையாட்டு தொடர்பான பணிகளுடன் விழிப்புணர்வு நிகழ்ச்சிகளையும் வழங்குவதும் இச் சங்கத்தின் செயல்பாடுகளாகும்.\n"}
{"id": "206964", "url": "https://ta.wikipedia.org/wiki?curid=206964", "title": "உணர்வுகள் (தொலைக்காட்சித் தொடர்)", "text": "உணர்வுகள் (தொலைக்காட்சித் தொடர்)\n\n\"\n\nஉணர்வுகள் திரைப்பட இயக்குனர் சுரேஷ் கிருஷ்ணா இயக்கிய தொலைக்காட்சி நெடுந்தொடர். இந்த தொடரில் முதல் முதலாக வெள்ளித்திரை நாயகி அர்ச்சனா கதாநாயகியாக நடிக்கிறார். இந்த தொடர் திங்கள் முதல் வெள்ளி வரை இரவு 8 மணிக்கு புதுயுகம் தொலைக்காட்சியில் ஒளிபரப்பானது. இந்த தொடருக்கு பா விஜய் எழுதியுள்ளார். தேனிசை தென்றல் தேவா இசை அமைத்துயுள்ளார்.\n\n\n\n\n"}
{"id": "206965", "url": "https://ta.wikipedia.org/wiki?curid=206965", "title": "மொரீசியசில் தமிழர் சமயம்", "text": "மொரீசியசில் தமிழர் சமயம்\n\nமொரிசியசில் வாழும் தமிழர்களில் பெரும்பான்மையானோர் இந்து சமயத்தைப் பின்பற்றுகின்றனர். நூற்றுக்கும் அதிகமான கோயில்கள் உள்ளன. இவை மொரீசியசு தமிழ்க் கோவில்கள் கூட்டிணைப்புடன் இணைக்கப்பட்டுள்ளன. பெரும்பாலானவை முருகன். மாரியம்மன் கோயில்கள் ஆகும்.\nசில கோயில்களின் பட்டியல் கீழே தரப்பட்டுள்ளது.\nமோக்கா:\nபோர்ட் லூயிஸ்:\nபம்பிளிமோசஸ்:\nகிராண்ட் போர்ட்:\n\n"}
{"id": "206966", "url": "https://ta.wikipedia.org/wiki?curid=206966", "title": "புதுக்கவிதை (தொலைக்காட்சித் தொடர்)", "text": "புதுக்கவிதை (தொலைக்காட்சித் தொடர்)\n\nபுதுக்கவிதை விஜய் தொலைக்காட்சியில் டிசம்பர் 16, 2013ஆம் ஆண்டு முதல் 29 மே 2015ஆம் ஆண்டு வரை திங்கள் முதல் வெள்ளி வரை மாலை 6:30 மணிக்கு ஒளிபரப்பாகி 361 அத்தியாயங்களுடன் நிறைவடைந்தது. இது ஒரு மாறுபட்ட கதைக்களத்தில் பயணிக்கும் காதல் தொடர். புதுக்கவிதையான பெண்ணுக்கும், மரபுக்கவிதையான ஆணுக்கும் இடையே மலரும் காதல்தான் கதை. இந்த தொடர் ஸ்டார் பிளஸ் ஸ்டார் ப்ளஸ் டிவியில் ஒளிபரப்பான Mann Kee Awaaz Pratigya என்ற தொடரின் மறுதயாரிப்பாகும்.\n\n\n"}
{"id": "206969", "url": "https://ta.wikipedia.org/wiki?curid=206969", "title": "வைதேகி (தொலைக்காட்சித் தொடர்)", "text": "வைதேகி (தொலைக்காட்சித் தொடர்)\n\nவைதேகி ஜெயா தொலைக்காட்சியில் திங்கள் முதல் வெள்ளி வரை இரவு 10 மணிக்கு ஒளிபரப்பான மெகாதொடர் வைதேகி. இந்த தொடரில் நடிகராக அப்பாஸ்நடித்தார், மீனு கார்த்திகா என்ற புதுமுகம் அவருக்கு ஜோடியாக நடித்தார். வைதேகி என்னும் கதாபாத்திரத்துக்கு உயிர் கொடுத்திருப்பது குழந்தை நட்சத்திரம் ஜெனோ .\n\nஇந்த தொடர் பெப்ரவரி 14ம் திகதி முதல் நிறைவு பேன்றது, இந்த தொடருக்கு பதிலாக நடிகைகள் மகேஸ்வரி மற்றும் பாரதி இணைந்து நடிக்கும் அதே கண்கள் என்ற மர்மதொடர் பிப்ரவரி 17ம் திகதி முதல் ஒளிபரப்பாகவுள்ளது.\n\nSection::::கதை சுருக்கம்.\nகுழந்தைகளின் மெல்லிய உணர்வையும், குழந்தை இல்லாத தம்பதிகளின் வலிய உணர்வுகளையும் சொல்கிறது. ஆண் நடிகர் ஒருவரின் வாழ்வை மையமாகக் கொண்ட இந்த தொடர்.\n\nமற்றும் பலர்.\n\n\n\n"}
{"id": "206971", "url": "https://ta.wikipedia.org/wiki?curid=206971", "title": "அவள் அப்படித்தான் (தொலைக்காட்சித் தொடர்)", "text": "அவள் அப்படித்தான் (தொலைக்காட்சித் தொடர்)\n\nஅவள் அப்படித்தான் ஜெயா தொலைக்காட்சியில் திங்கள் முதல் வெள்ளி வரை இரவு 9 மணிக்கு ஒளிபரப்பான மெகாதொடர் அவள் அப்படித்தான். இந்த தொடரில் தமிழ்ச்செல்வியாக ஈஸ்வரிராவ் நடித்தார். எழுத்து, இயக்கம் ஆர்.இளவரசன்.\n\nஇந்த தொடர் பெப்ரவரி 14ம் திகதி முதல் நிறைவு பேன்றது, இந்த தொடருக்கு பதிலாக நடிகை மதுமிதா சின்னத்திரையில் முதல் முதலாக நடிக்கும் மன்னன் மகள் என்ற தொடர் பெப்ரவரி 17ம் திகதி முதல் ஒளிபரப்பாகவுள்ளது.\n\n\n\n"}
{"id": "206974", "url": "https://ta.wikipedia.org/wiki?curid=206974", "title": "ரெங்கவிலாஸ் (தொலைக்காட்சித் தொடர்)", "text": "ரெங்கவிலாஸ் (தொலைக்காட்சித் தொடர்)\n\nரெங்கவிலாஸ் ஜெயா தொலைக்காட்சியில் திங்கள் முதல் வெள்ளி வரை இரவு 9 மணிக்கு ஒளிபரப்பான மெகாதொடர் ரெங்கவிலாஸ். சின்னத்திரையில் இதுவரை இல்லாத அளவுக்கு அதிக நட்சத்திரங்கள் நடித்த தொடர் என்ற பெருமை ‘ரெங்கவிலாசுக்கு’ கிடைத்திருக்கிறது. இயக்குநர் மணிபாரதி இயக்கி வரும் இந்த தொடரில் ஜெயசித்ரா, ராதாரவி, வடிவுக்கரசி, டெல்லி குமார், பூவிலங்கு மோகன், அனுராதா கிருஷ்ணமூர்த்தி உள்ளிட்ட எக்கச்சக்க நட்சத்திரங்கள் நடித்தார்கள். \n\nஇந்த தொடர் பெப்ரவரி 21ம் திகதி முதல் நிறைவு பேன்றது.\n\nமற்றும் பலர்.\n\nSection::::படபிடிப்பு.\n‘சின்னத்திரையில் ஒரு சினிமா’ என்ற அடைமொழியுடன் தொடரும் இந்த தொடரின் கதை ஸ்ரீரங்கத்தில் நிகழ்வதாக அமைக்கப்பட்டிருக்கிறது. அதனால் படப்பிடிப்பும் அங்கேயே நடந்தது.\n\n\n\n"}
{"id": "206983", "url": "https://ta.wikipedia.org/wiki?curid=206983", "title": "ஆபிஸ் (தொலைக்காட்சித் தொடர்)", "text": "ஆபிஸ் (தொலைக்காட்சித் தொடர்)\n\nஆபிஸ் என்பது அலுவலகத்தில் நடக்கும் காதல், நட்பு, நகைச்சுவை தொடர். இந்த தொடர் 11 மார்ச் 2013ஆம் ஆண்டு முதல் 5 சூன் 2015ஆம் ஆண்டு வரை திங்கள் முதல் வெள்ளி வரை இரவு 10 மணிக்கு விஜய் தொலைக்காட்சியில் ஒளிபரப்பாகி 562 அத்தியாயங்களுடன் நிறைவடைந்தது. இந்த தொடரில் சுருதி ராஜ், கார்த்திக், விஷ்ணு, மதுமிலா உள்ளிட்ட பலர் நடித்துள்ளனர்.\n\n\n\n"}
{"id": "206986", "url": "https://ta.wikipedia.org/wiki?curid=206986", "title": "இந்திய தொழிற் சங்க மையம்", "text": "இந்திய தொழிற் சங்க மையம்\n\nஇந்திய தொழிற்சங்க மையம் (), () ஒரு‍ இந்திய அளவிலான தொழிற்சங்கம் ஆகும். இந்திய அளவில் அதிக தொழிலாளர்களைக் கொண்டுள்ள அமைப்பாகும். திரிபுரா, கேரளா, தமிழ்நாடு ஆகிய மாநிலங்களில் செயல்பட்டு‍ வருகிறது. \n"}
{"id": "207007", "url": "https://ta.wikipedia.org/wiki?curid=207007", "title": "அலை ஓசை (புதினம்)", "text": "அலை ஓசை (புதினம்)\n\nகல்கியின் அலை ஓசை ஒரு சாகித்ய அகாதமி விருது பெற்ற நூல் ஆகும். இது நான்கு பாகங்களை கொண்ட நாவல் ஆகும். அவை பூகம்பம், புயல், எரிமலை மற்றும் பிரளயம் ஆகும்.\nSection::::வெளி இணைப்புகள்.\nஅலை ஓசை - முழுவதும் - யூனிகோட் மற்றும் பிடிஎப் வடிவில் - சென்னைநூலகம்.காம்\n"}
{"id": "207009", "url": "https://ta.wikipedia.org/wiki?curid=207009", "title": "கெலன் (கிரேக்கர்)", "text": "கெலன் (கிரேக்கர்)\n\nகெலன் (\"Helen\", மாற்றுப் பெயர்ப்பு:\"ஹெலன்\") கிரேக்கத் தொன்மவியலில் ஓர் முதன்மையான பெண்ணாவார். உலகிலேயே மிகவும் அழகானவராக கருதப்படுபவர். திராயன் போரிலும் ஓமரின் \"இலியட்டிலும்\" முதன்மையான இடம் பெற்றுள்ளார். இவருக்காகத்தான் பலநாட்டு மன்னர்களும் திராயன் போரில் சண்டையிட்டு திராயும் அழிபட்டது.\n\nகெலன் சியுசு கடவுளுக்கும் எசுபார்த்தாவின் மன்னன் மனைவி லெடாவிற்கும் பிறந்தவள். \"கேசுடர்\" மற்றும் \"போலிடியூக்சு\" என்ற சகோதரர்களையும் \"கிளைடைம்னெசுட்டிரா\" என்ற சகோதரியையும் உடையவள். கெலன், மெனெலசு என்ற இளவரசனை சுயம்வரத்தில் தெரிந்து திருமணம் செய்து எசுபார்த்தாவின் அரசியாக விளங்கினாள். இவர்கள் இருவருக்கும் எர்மியோன் என்ற பெண் மகவு பிறந்தது. பின்னதாக பாரிசு என்ற திராய் நாட்டு இளவரசன் எசுப்பார்த்தாவிற்கு வந்தான். அப்ரோடிட் என்ற காதல் தேவதையே அழகானவளாக ஒரு வழக்கில் தீர்ப்புச் சொன்னதனால் பாரிசு, கெலனை ஒரு வரமாகப் பெற்றிருந்தான். இதனால் பாரிசு கெலனைக் கவர்ந்து திராய்க்குக் கொண்டு சென்றான். இதுவே திராயன் போர் மூள காரணமாக அமைந்தது.\n\n"}
{"id": "207016", "url": "https://ta.wikipedia.org/wiki?curid=207016", "title": "தேவயானி கோபர்கடே சம்பவம்", "text": "தேவயானி கோபர்கடே சம்பவம்\n\nதேவயானி கோபர்கடே சம்பவம் (\"Devyani Khobragade incident\") என்பது இந்தியாவின் அமெரிக்காவுக்கான துணைத் தூதராவார் ஐக்கிய அமெரிக்க அதிகாரிகளினால் நுழைவாணை மோசடி, அமெரிக்காவுக்குள் உள்நுளையவைக்க பொய்க்கூற்றுக்கள் கூறியமை ஆகியவை தொடர்பாக குற்றம்சாட்டப்பட்டு, கைதுசெய்யப்பட்டு வழக்குத் தொடரப்பட்ட நிகழ்வையும், அது சார்ந்து இந்திய அரசு எடுத்த பதில் நடவடிக்கைகளையும் குறிக்கிறது.\n\nSection::::பின்புலம்.\nமும்பையில் பிறந்து வளர்ந்த தேவயானி மவுண்ட் கார்மல் பள்ளியில் படித்து சேத் ஜி எஸ் மருத்துவக் கல்லூரியில் மருத்துவர் பட்டம் பெற்றார். 1999-ம் ஆண்டு இந்திய அரசில் வெளியுறவுத்துறையில் துணைத் தூதுவராக பணியில் சேர்ந்தார். தேவயானி கோப்ரகடேயின் தந்தை உத்தம் கோப்ரகடே மகாராஷ்டிரா மாநில இந்திய ஆட்சிப் பணி அதிகாரியாக இருந்து ஓய்வு பெற்றவர். பாகிஸ்தான், இத்தாலி, ஜெர்மனி நாடுகளில் இந்திய தூதரகங்களின் அரசியல் பிரிவில் பணியாற்றிய பிறகு, 2012-ம் ஆண்டு நியூயார்க்கில் இந்திய தூதரகத்தின் அரசியல், பொருளாதாரம், வணிகம் மற்றும் பெண்கள் விவகாரங்களுக்கான துணைத் துணைத் தூதுவராக நியமிக்கப்பட்டார். \n\nதன் வீட்டு வேலைகள் செய்வதற்காக ஒரு பணிப்பெண்ணை தேட ஆரம்பித்திருக்கிறார் தேவயானி. சங்கீதா ரிச்சர்ட் என்ற பெண் மும்பையில் உள்ள தேவயானியின் வீட்டில் அவரை சந்தித்திருக்கிறார். அமெரிக்காவில் தனது வீட்டில் தங்கி குழந்தைகளை பார்த்துக் கொள்ளவும், வீட்டு வேலைகள் செய்யவும் ஆள் தேடிக் கொண்டிருப்பதாகவும் ரூ 25,000 சம்பளமும், ரூ 5,000 கூடுதல் நேர ஊதியமாகவும் தருவதாக சொல்லியிருக்கிறார். தூதரக கடவுச் சீட்டு பெறப் போவதாக சொல்லி சங்கீதாவிற்கு சாதாரண இந்திய கடவுச் சீட்டை தேவயானி வாங்கிக் கொடுத்துள்ளார்.\nஅமெரிக்க அரசின் பணி ஒப்பந்தத்தின் அடிப்படையில், நவம்பர் 14, 2012 அன்று நடந்த நேர்முகத் தேர்வின் போது அமெரிக்க தூதரகம் சங்கீதாவுக்கு விசா வழங்கியிருக்கிறது.\n\nநவம்பர் 24-ம் தேதி தேவயானியும், சங்கீதாவும் நியூயார்க் போய் சேர்கின்றனர். நவம்பர் முதல் ஜூன் வரை தேவயானியின் வீட்டில் வேலை செய்த சங்கீதா ஒரு வாரத்திற்கு 40 மணி நேர பணி என்ற வரம்பை விட அதிக நேரம் வேலை (ஒரு நாளுக்கு 18 மணி நேரம் வரை) செய்திருக்கிறார். சங்கீதாவுக்கு ஒத்துக் கொண்ட ஊதியம் ரூ 30,000-ஐ விட குறைவாகவே கொடுக்கப்பட்டிருக்கிறது. நாட்கள் செல்லச் செல்ல வேலைச் சுமையும், எதிர்பார்த்த ஊதியம் கிடைக்காதது சங்கீதாவுக்கு அதிக மன உளைச்சலை ஏற்படுத்தியுள்ளது.\n\nமன உளைச்சல் காரணமாக 2013, ஜூன் மாதம் பொருட்கள் வாங்க கடைக்குப் போன சங்கீதா தேவயானியின் வீட்டுக்குத் திரும்பவில்லை. ஜூலை 8-ம் தேதி சங்கீதா நியூயார்க்கின் மன்ஹாட்டனில் உள்ள ஒரு குடியேற்றங்கள் தொடர்பான வழக்கறிஞரின் அலுவலகத்துக்குப் போயிருக்கிறார். அதைத் தொடர்ந்து இந்திய தூதரகத்திலிருந்து 4 அதிகாரிகள் அங்கு போய் சேர்ந்திருக்கின்றனர். அங்கு நடந்த பேச்சு வார்த்தையின் போது தான் செய்த வேலைக்கான சம்பளமாக ஒரு தொகையையும், தனது சாதாரண இந்திய கடவுச் சீட்டை தந்து விடும்படி சங்கீதா கோரிக்கை வைத்துள்ளார்.\n\nSection::::கைது.\n12 திசம்பர் 2013 அன்று தேவயானி கோபர்கடே தனது குழந்தைகளை பள்ளிக்கூடத்தில் விடும்போது அமெரிக்க மைய்ய அரசின் காவலர்களால் கைது செய்யப்பட்டார். கைதுசெய்யப்பட்ட தேவயானி கோபர்கடே துணைத்தூதருக்குறிய விதிவிலக்குகளும் சலுகைளும் அளிக்கப்படாமல் சிறையிலிடப்பட்டதாகவும், உடைகளை முற்றிலும் களைந்து சோதனை செய்யப்பட்டதாகவும் கூறப்படுகின்றது. இந்த நிகழ்வு இந்திய-அமெரிக்க உறவில் பெரும் விரிசலை ஏற்படுத்தியுள்ளது. இந்திய அரசியல்வாதிகள் பலரும் இதற்கு தமது கண்டனங்களை வெளியிட்டனர்.\n\nஇதேவேளை தேவயானி கோபரகடே தனக்கு வழங்கப்பட்ட அதிகாரங்களை துஷ்பிரயோகம் செய்து, நுழைவாணை மோசடியில் ஈடுபட்டுள்ளதாக அமெரிக்கா தெரிவித்துள்ளது. தேவயானி கோபர்கடே தனது வீட்டிற்காக ஒரு பணிபெண்ணை அமர்த்தி அவரிற்கு 4500 அமெரிக்க டாலர்களை மாதம் வழங்குவதாகத் தெரிவித்தார். ஆயினும் உண்மையில் 573 டாலர்களையே செலுத்தியுள்ளார். இவ்வாறு அமெரிக்க அரசிற்கு பொய்க் கணக்கு காட்டியமை ஒரு தீவிரமான தவறு என்று அமெரிக்கா கூறியுள்ளது. அத்துடன் இத்தகைய பிழை செய்பவர்களுக்கு அமெரிக்காவில் 15 வருடங்கள் சிறைத் தண்டனை கிடைக்கலாம் என்பதும் குறிப்பித்தக்கது. அமெரிக்க வெளியுறவுத் துறை அதிகாரி இது தொடர்பாக தாங்கள் ஆய்வு நடத்துவதாக அறிவித்துள்ளார். ஆயினும் ஒரு தூதரக அதிகாரியை நடத்தவேண்டிய வரம்புகளை மீறி அமெரிக்க அதிகாரிகள் நடந்துள்ளதாக இந்திய அரசு குற்றம்சாட்டியுள்ளது. அத்துடன் இந்தியாவில் உள்ள அமெரிக்க தூதரக அதிகாரிகளின் பல்வேறு சலுகைகளையும் இந்திய அரசு ரத்துச் செய்துள்ளது. \n\nதற்போது தேவயானி பிணையில் விடுவிக்கப்பட்டுள்ளார். அமெரிக்காவில் அவருக்கு எதிராக வழக்குகளை நடத்த முடியாது என்று தேவயானியின் வழக்கறிஞர் டானியர் அர்ஷக் தெரிவித்துள்ளார். அத்துடன் தேவயானியை மறுபடியும் அமெரிக்க அரசு கைது செய்வதைத் தடுக்க அவரை நியூ யோர்க்கில் உள்ள ஐ.நா விற்கான இந்திய அரசின் தூதராக இந்திய அரசு நியமித்துள்ளது. தில்லி, லூதியானா, போபால் போன்ற இடங்களில் பொது மக்கள் அமெரிக்க அதிகாரிகளுக்கு எதிராக ஆர்ப்பாடங்களை நடத்தினர்.\n\nSection::::வழக்கு.\nஅமெரிக்க வெளியுறவு அமைச்சக செய்தித் தொடர்பாளர் மேரி ஹார்ப் வாஷிங்டனில் அளித்த பேட்டி ஒன்றில் \"தேவயானி கோப்ரகடே\" மீதான வழக்கை வாபஸ் பெறவோ, மன்னிப்பு கோரவோ மாட்டோம் என்று தனது அறிக்கையில் அவர் கூறியுள்ளார். \nஇந்திய அரசு தற்சமய ஐக்கிய நாடுகள் சபையின் நிரந்தர தூதராக நியமனம் செய்ததால் நீதிமன்றத்தில் நேரில் கலந்துகொள்ளுவதிலிருந்து விலக்குஅளிக்கப்பட்டிள்ளது.\nSection::::குற்றப்பத்திரிக்கை (indictment).\nஅமெரிக்க நடுவண் சான்றாயர் (jury) குழு தேவயானி கோபர்கடே மீதான குற்றப்பத்திரிகையை ஏற்றுக் கொண்டுள்ளது. இவர் நீதிமன்றத்துக்கு சமூகம் அளிக்கும் வரையில் இவர் மீதான குற்றச்சாட்டுக்கள் நிலுவையில் இருக்கும்.\n\nSection::::இந்தியா திருப்பி அனுப்பப்படல்.\nஅமெரிக்க அரசு தங்கள் நாட்டை விட்டு வெளியேறுமாறு கூறியதைத் தொடர்ந்து அமெரிக்காவில் இருந்து யுனைட்டெட் ஏர்லைன்ஸ் நிறுவன விமானம் மூலம் தில்லி இந்திரா காந்தி சர்வதேச விமான நிலையத்துக்கு வெள்ளிக்கிழமை இரவு தேவயானி வந்து சேர்ந்தார்.\n\nSection::::சங்கீதாவின் நிலை.\nஇச் சம்பவத்தில் பாதிக்கப்பட்டவராகக் கருதப்படும் சங்கீதாவும் அவரது குடும்பவும் ஐக்கிய அமெரிக்க நீதித்துறைப் பாதுகாப்பில் உள்ளனர். அவர்கள் மீது இந்திய அரசு சட்ட நடவடிக்கைகள் எடுக்கவுள்ளதாகக் கூறப்படுகிறது.\n\nSection::::பதில் நடவடிக்கைகள்.\nSection::::தேவயானியின் அறிக்கை.\nதேவயானியை அவரது குழந்தைகள் முன்பு அமெரிக்க காவல்துறையினர் கைது செய்ததாகவும், கை விலங்கு இட்டு அழைத்துச் சென்றதாகவும், போதை மருந்து பயன்படுத்தியதாக குற்றம் சாட்டப்பட்டவர்களுடனும், பாலியல் குற்றவாளிகளுடனும் சேர்த்து தன்னையும் வைத்திருந்ததாகவும், நிர்வாணமாக்கி சோதனை செய்ததாகவும் தேவயானி குற்றம் சாட்டியிருக்கிறார். தனக்கு தூதரக ஊழியர்களுக்கான விதி விலக்கு இருப்பதாக பல முறை கூறியும் அமெரிக்க காவல்துறை அதிகாரிகள் அதற்கு செவி சாய்க்கவில்லை என்று தேவயானி அமெரிக்க அதிகாரிகள் மீது குற்றச்சாட்டுகள் கூறியிருக்கிறார்.\n\nSection::::இந்திய அரசின் பதிலுரையும் நடவடிக்கைகளும்.\nஇந்த நிகழ்வுக்கு காரணமாக இருந்த, சங்கீதா ரிச்சர்ட்ஸ் என்ற பெண்ணின் கணவர் மீது இந்தியா நீதிமன்றம் வழியாக சட்ட நடவடிக்கை எடுக்கப்பட்டுள்ளது என்று அமெரிக்காவிடம் இந்தியா தெரிவித்திருந்தும், அவருக்கு விசா வழங்கி கடந்த டிசம்பர் 10-ம் தேதி அவர் அமெரிக்காவிற்கு தப்பி செல்ல வழி வகை செய்ததன் மூலம், இந்தக் கைது நடவடிக்கை திட்டமிடப்பட்டதாகக் கருதுவதாக இந்திய அரசு தெரிவித்துள்ளது.\n\nதேவயானியை கைது செய்தது இந்தியர்களுக்கு இழைக்கப்பட்ட அவமானம் என்று இந்திய வெளியுறவுத் துறை அதிகாரிகள் கருதினர். இந்நிலையில் இந்தியாவிற்கு வருகை புரிந்த அமெரிக்க நாடாளுமன்ற உறுப்பினர்களின் தூதுக்குழுவை சந்திப்பதற்கு நாடாளுமன்ற சபாநாயகர் மீரா குமார் மறுத்திருக்கிறார். காங்கிரஸ் துணைத் தலைவர் ராகுல் காந்தியும், பாரதீய ஜனதா கட்சியின் பிரதமர் வேட்பாளர் நரேந்திர மோடியும் அவர்களை பார்க்க மறுத்து விட்டிருக்கின்றனர்.\nஅமெரிக்காவில் இந்தியத் தூதர் நடத்தப்பட்டதற்கு பதிலடியாக இந்தியாவில் அமெரிக்க தூதரக அதிகாரிகளுக்கான சிறப்பு சலுகைகளை ரத்து செய்திருக்கிறது இந்திய அரசு. அமெரிக்க தூதரக அதிகாரிகளும், அவர்களது குடும்பத்தினரும் சிறப்பு தூதரக அடையாள அட்டைகளை திரும்பக் கொடுத்து விடுமாறு உத்தரவிட்டுள்ளது. அமெரிக்க தூதரகங்கள் இறக்குமதி செய்யும் வெளிநாட்டு மதுவகைகள் இனிமேல் அனுமதிக்கப்படாது என்றும் அறிவித்திருக்கிறது. அமெரிக்க தூதரக அதிகாரிகளுக்கான சிறப்பு விமான நிலைய அனுமதிச் சீட்டும் ரத்து செய்யப்பட்டிருக்கிறது.\n\nஅமெரிக்க தூதரகங்களில் பணி புரியும் இந்திய ஊழியர்கள், அவர்களுக்கு வழங்கப்படும் ஊதியம் இவற்றின் விபரங்களை கேட்டிருக்கிறது இந்திய நடுவண் அரசு. இந்தியாவில் உள்ள அமெரிக்க பள்ளிகளில் பணி புரியும் ஊழியர்களின் பட்டியலையும் கேட்டிருக்கிறது. \n\nஇந்நிலையில் தேவயானியை ஐ. நா., அவையில் இந்திய அரசின் நிரந்தர அதிகாரியாக பணி மாற்றம் செய்து இந்திய அரசு அணையிட்டுள்ளது.இவ்வழக்கின் தொடர்பாக ஜனவரி, 2014ம் ஆண்டு 16ம் தேதிமுதல் அமெரிக்க தூதரங்களில் நடக்கும் வர்த்தக நடவடிக்கைகளை நிறுத்தவும், அமெரிக்க வாகனங்கள் விதிமுறை மீறலில் பிடிபட்டால் அபராதம் விதிக்கப்படும் எனவும் இந்தியா உத்தரவு பிறப்பித்துள்ளது.\n\nதேவயானியை வியன்னா உடன்படிக்கையின்படி தூதராக கருதப்பட்டு கைது செய்திருக்கக் கூடாது என்கிறது இந்திய அரசு. வெளிநாட்டு தூதரக நடவடிக்கைகள் வியன்னா உடன்படிக்கையில் வரும்.\nஇந்திய தூதர் தேவயானியை கைவிலங்கு இட்டது, நிர்வாண சோதனை செய்தது போன்ற செயல் வியன்னா உடன்படிக்கைக்கு எதிரானது என்று இந்திய அரசு குற்றம் சாட்டியுள்ளது.\n\nSection::::அமெரிக்க அரசு வழக்கறிஞர் பிரீத் பராரா அறிக்கை.\nநியூயார்க் நகர நீதித் துறை அரசு வழக்கறிஞர் பிரீத் பராரா (இந்திய வம்சவழி அமெரிக்கர்), “தேவயானி குழந்தைகள் முன்பு கைது செய்யப்படவில்லை என்றும் அவருக்கு கை விலங்கு இடப்படவில்லை என்றும் அவரது தொலைபேசி கைப்பற்றப்படவில்லை என்றும் சுமார் இரண்டு மணி நேரத்துக்கு பல இடங்களுக்கு தொலைபேசியில் தொடர்பு கொள்ள காவல்துறையினர் அனுமதித்திருக்கின்றனர் என்று தனது அறிக்கை விடுத்துள்ளார். \n\nதேவயானியை அவரது காரிலே அமர வைத்து தொலைபேசி அழைப்புகளை செய்ய ஏற்பாடு செய்த காவலர்கள், அவருக்கு காபி கொண்டு கொடுத்ததுடன், சாப்பிடுவதற்கான உணவும் வாங்கித் தருவதாக கூறியிருக்கின்றனர். அமெரிக்க காவல்துறை நடைமுறையின்படி தேவயானி தனி அறையில் ஒரு பெண் அதிகாரியால் முழுமையாக சோதனை செய்யப்பட்டார். தனக்கோ, சக கைதிகளுக்கு ஊறு விளைவிக்கும்படியான எந்த பொருளையும் உடலில் மறைத்து வைத்திருக்கக் கூடாது என்பதை உறுதிப்படுத்தும் விதமாக இந்த சோதனை செய்யப்பட்டது” என்று அறிக்கை வெளியிட்டிருக்கிறார்.\n\nSection::::வழக்கு தள்ளுபடி.\n14.03.2014ம் ஆண்டு தேவயானி மீது சுமத்தப்பட்ட குற்றச்சாட்டு தள்ளுபடி செய்யப்பட்டது. இந்த வழக்கில் கூறப்பட்டுள்ள 14 பக்கங்கள் கொண்ட தீர்ப்பில், 'இவர் ஜனவரி மாதம் 8ம் தேதி 5.47 நிமிடங்களுக்கு முழு பாதுகாப்பு பெற்றுள்ளார். ஆனால் இவர் மீது ஜனவரி 9ம் தேதி குற்றச்சாட்டு பதிவு செய்யப்பட்டுள்ளது. அந்த நேரத்தில் இவர் மீது விசா மோசடி குற்றச்சாட்டு பதிய முகாந்திரம் இல்லை. ஆகையால் இந்த வழக்கு தள்ளுபடி செய்யப்படுகிறது' என்று கூறப்பட்டுள்ளது. \n\nSection::::புதிய வழக்கு பதிவு.\nதேவயானி கோபர்கடே மீது ஏற்கனவே தொடுக்கப்பட்ட குற்றச்சாட்டுகள் அமெரிக்க நீதிமன்றத்தால் தள்ளுபடி செய்யப்பட்ட நிலையில், மீண்டும் அவர் மீது அமெரிக்க அரசு குற்றச்சாட்டுகள் பதிவு செய்யப்பட்டுள்ளது\n\nSection::::நாடாளுமன்ற விவாதம்.\nவெளி நாடுகளில் இவரைப்போன்ற தூதுவர்களுக்கு நேர்ந்த துயர சம்பவங்கள் பற்றி பேசப்பட்டது. ஸ்லோவேனியா, ருமேனியா, அல்பேனியா போன்ற நாடுகளில் இந்தியாவின் சார்பாக இருந்த தூதுவர்களுக்கு நேர்ந்த சம்பவமங்கள் பற்றிப்பேசப்பட்டது. ﻿\n\n"}
{"id": "207018", "url": "https://ta.wikipedia.org/wiki?curid=207018", "title": "பாரிசு (கிரேக்கர்)", "text": "பாரிசு (கிரேக்கர்)\n\nபாரிசு, (\"Paris\") அல்லது அலெக்சாந்திரோசு (\"Alexandros\") கிரேக்கத் தொன்மவியலில் ஓர் முக்கிய நபராகும். திராயன் போரிலும் ஓமரின் \"இலியட்டிலும்\" முதன்மையான பங்கு உடையவன்.\n\nஅலெக்சாந்திரோசு (பாரிசு) திராயின் மன்னன் பிரையமிற்கும் அரசி எகூபாவிற்கும் மகனாகப் பிறந்தவன். பிறந்த குழந்தையால் திராய் அழிவுறும் என்ற குறிமொழிகளால் அச்சமுற்ற மன்னன் தன் மகன் விலங்குகளால் உயிரிழக்க காட்டில் விட்டான். ஆனால் அக்குழந்தையை மற்றொருவன் கண்டெடுத்து பாரிசு எனப் பெயரிட்டு வளர்த்து வந்தான்.\n\nமூன்று தேவதைகளுக்குள் தங்களில் யார் அழகு என்றெழுந்த பிணக்கில் தீர்ப்பு வழங்கப் பணிக்கப் பட்டான். தன்னை அழகானவளாக தெரிந்தெடுத்தால் உலகிலேயே மிகவும் அழகிய ஹெலனை பெற்றுத் தருவதாக வாக்களித்த அப்ரடைட்டியே அழகானவளாக தீர்ப்பளிக்கிறான். இதனால் மெனெலசுவைத் திருமணம் செய்து கொண்டு எசுபார்த்தாவின் அரசியாக விளங்கிய ஹெலனை ஒரு தந்திரம் செய்து தன்னுடன் கூட்டிச் செல்கிறான். இதுவே திராயன் போர் மூள முதன்மைக் காரணமாக அமைந்தது.\n\nபாரிசு ஒரு நஞ்சூட்டப்பட்ட அம்பினை அச்சிலிசின் கால்களில் எய்து உயிரிழக்க வைக்கிறான். இறுதியில் பிலோக்டெடெசால் கொல்லப்படுகிறான்.\n"}
{"id": "207028", "url": "https://ta.wikipedia.org/wiki?curid=207028", "title": "காந்தியடிகள் நற்பணி கழகம்", "text": "காந்தியடிகள் நற்பணி கழகம்\n\nகாந்தியடிகள் நற்பணி கழகம் கும்பகோணத்தில் உள்ளது. இதன் நிறுவனர் கு. பாலசுப்ரமணியம் ஆவார். இக்கழகம் 1975 ஆம் ஆண்டு தொடங்கப்பட்டது.\n\nஇக்கழகம் தொடங்கப்பட்ட காலத்திலிருந்து ஏழை மாணவர்களுக்கு இலவசமாக படிக்க உதவி செய்து வருகிறது. படிப்பை பாதியில் நிறுத்தியவர்கள், படிக்க வசதியற்றவர்கள் போன்றவர்களுக்கு பயிற்சி வகுப்புகள் அளிக்கப்படுகிறது. எட்டாம் வகுப்பு, பத்தாம் வகுப்பு, பன்னிரண்டாம் வகுப்பு ஆகியவை இங்கு நடத்தப்படுகிறது. இங்கு படிக்கும் மாணவர்களிடம் கட்டணம் எதுவும் வாங்குவதில்லை.\n\n"}
{"id": "207038", "url": "https://ta.wikipedia.org/wiki?curid=207038", "title": "புள்ளியியல் செயல்முறை கட்டுப்பாடு", "text": "புள்ளியியல் செயல்முறை கட்டுப்பாடு\n\nபுள்ளிவிவர செயல்முறை கட்டுப்பாடு என்பது புள்ளியியல் முறைகள் பயன்படுத்துகின்ற தர கட்டுப்பாட்டு முறை ஆகும். இது ஒரு செயல்பாட்டை கண்காணிக்கவும் கட்டுப்படுத்தவும் பயன்படுகிறது. ஒரு செயல்பாட்டை கண்காணிப்பதும கட்டுப்படுத்துவதும் அந்த செயல்பாடு தனது முழு திறனுடன் செயல்பாடுவதை உறுதி செய்கிறது.\n\nSection::::வரலாறு.\nபுள்ளியியல் செயல்முறை கட்டுப்பாடு தொடர்பான கருத்துக்கள் ஆரம்பத்தில் 1920 ஆம் ஆண்டில் பெல் ஆய்வகத்தின் டாக்டர் வால்டர் ஷேவார்ட் ஆல் உருவாக்கப்பட்டது. பின்னர் வி எட்வர்ட் டெமிங் மூலம் மேம்படுத்தப்பட்டது.\n"}
{"id": "207039", "url": "https://ta.wikipedia.org/wiki?curid=207039", "title": "உறவுகள் சங்கமம் (தொலைக்காட்சித் தொடர்)", "text": "உறவுகள் சங்கமம் (தொலைக்காட்சித் தொடர்)\n\nஉறவுகள் சங்கமம் ராஜ் தொலைக்காட்சியில் அக்டோபர் 24, 2013 அன்றிலிருந்து, திங்கள் முதல் வெள்ளி வரை இரவு 9.30 மணிக்கு ஒளிபரப்பான மெகாதொடர். இந்த தொடரில் பல முன்னணி நட்சத்திரங்கள் நடிகின்றனர். இந்த தொடருக்காக திரைப்பட நடிகை சுகன்யா முதல் முதலாக பாடியுள்ளார்.\n\n\n"}
{"id": "207041", "url": "https://ta.wikipedia.org/wiki?curid=207041", "title": "அக்னி பறவை (தொலைக்காட்சித் தொடர்)", "text": "அக்னி பறவை (தொலைக்காட்சித் தொடர்)\n\nஅக்னி பறவை இந்த தொடர் (திங்கள் முதல் வெள்ளி வரை இரவு 8.30 மணிக்கு) புதுயுகம் தொலைக்காட்சியில் ஒளிபரப்பானது. இத் தொடரில் சிம்ரன் முக்கிய கதாபாத்திரத்தில் நடிக்கின்றார். அக்னி பறவைத் தொடர் ஒரு உண்மைக் கதை ஆகும்.\n\n\n\n"}
{"id": "207042", "url": "https://ta.wikipedia.org/wiki?curid=207042", "title": "நடத்தைக்குரிய பகுப்பாய்வியல்", "text": "நடத்தைக்குரிய பகுப்பாய்வியல்\n\nநடத்தைக்குரிய பகுப்பாய்வியல் (\"behavioral analytics\") என்பது வணிகப் பகுப்பாய்வியலின் ஒரு பகுதியாகும். இது பொதுவாக மின் வாணிகம், சமூக வலைத்தலங்களில் பயனர்களின் நடத்தைக்குரிய விடயங்களை அறிய உதவுகிறது. நடத்தைக்குரிய பகுப்பாய்வியல் இணையப் பயன்பாட்டில், மின் வாணிக பயனர்களின் தகவல்களை கூகிள் பகுப்பாய்வியல் கருவி மூலம் பகுப்பாய உதவுகிறது.\n\n\n"}
{"id": "207046", "url": "https://ta.wikipedia.org/wiki?curid=207046", "title": "மதுரை மையச் சிறை", "text": "மதுரை மையச் சிறை\n\nமதுரை மையச் சிறை (\"Madurai Central Prison\") தமிழ்நாட்டிலுள்ள மதுரையில் அமைக்கப்பட்டுள்ள சிறைச்சாலையாகும். இது 1865ல் கட்டப்பட்டது. இங்கு 1252 கைதிகளை வைக்கும் வசதி உள்ளது. இச் சிறைச்சாலை 31 ஏக்கர் பரப்பளவில் அமைந்துள்ளது.\n\nஇச்சிறை வளாகத்துள் இந்திராகாந்தி தேசிய திறந்தவெளி பல்கலைக்கழகத்தின் (IGNOU) மையம் உள்ளது. இப்பல்கலைககழகம் நடத்தும் படிப்புகளில் கைதிகள் இலவசமாகச் சேர்த்துக் கொள்ளப்படுகின்றனர் (அதற்கான செலவை அரசாங்கமே ஏற்றுக் கொள்கிறது). அவர்களுக்கான பலகலைக்கழக இறுதித் தேர்வுகளும் இவ்வளாகத்துள்ளாகவே நடத்தப்படுகின்றன.\n\n"}
{"id": "207053", "url": "https://ta.wikipedia.org/wiki?curid=207053", "title": "நாட் கிங் கோல்", "text": "நாட் கிங் கோல்\n\nநாட் கிங் கோல் (ஆங்கிலம்:\" Nat King Cole\", வாழ்ந்த காலம்: மார்ச் 17, 1919 முதல் பிப்ரவரி 15, 1965 வரை) அமெரிக்காவைச் சார்ந்த பாடகர், இசையமைப்பாளர் ஆவார். இவரது இயற்பெயர் நதானியேல் ஆடம்ஸ் கோல்ஸ் (Nathaniel Adams Coles). இவரது \"ஜாஸ்\" இசைப் பாடல்கள் புகழ் மிக்கவை. தொலைகாட்சி நிகழ்ச்சிகள் நடத்திய முதல் ஆப்பிரிக்க அமெரிக்கர்களில் இவரும் ஒருவர் ஆவார். இவர் தனது மரணம் வரை உலகப் புகழுடன் விளங்கினார். 1930-களின் மத்தியில் இவர் தனது இசைக் கச்சேரியைத் தொடங்கினார். 1943-ல் ஒலிப்பதிவு செய்யப்படட இவரது \"ஸ்டெரெட்டன் அப் அண்ட் ப்ளை ரைட்\" (Straighten Up and Fly Right) மூலம் புகழ் பெற ஆரம்பித்தார். \"என்.பி.ஸி\" தொலைகாட்சியில் 1956 ஆம் ஆண்டு நவம்பர் மாதம் 5 ஆம் தியதி தனது முதல் நிகழ்ச்சியை நடத்தினார். அளவிற்கு அதிகமான புகைப்பிடிக்கும் பழக்கமுடைய இவர் \"தொண்டைப் புற்று நோயால்\" மரணமடைந்தார்.\n"}
{"id": "207063", "url": "https://ta.wikipedia.org/wiki?curid=207063", "title": "எசுபார்த்தா", "text": "எசுபார்த்தா\n\nஎசுபார்த்தா (\"Sparta\", தோரிக் கிரேக்கம்: ; அத்திக் கிரேக்கம்: ), அல்லது லாசெடெமன் (\"Lacedaemon\") பண்டைய கிரேக்கத்தில் இருந்த முதன்மையான நகர அரசு ஆகும். இது பெலோபோனிய மூவலந்தீவின் தென்கிழக்கில் லகோனியாவில் யூரோடாசு ஆற்றங்கரையில் அமைந்திருந்தது. கி.மு 10ஆம் நூற்றாண்டில் டோரியர்களின் படையெடுப்பிற்குப் பிறகு இது ஓர் அரசியல் முதன்மைப் பெற்றது. கிட்டத்தட்ட கி.மு 650இல், இது பண்டைய கிரேக்கத்தின் வலுவான படை கொண்ட நாடாக விளங்கியது.\n"}
{"id": "207067", "url": "https://ta.wikipedia.org/wiki?curid=207067", "title": "எசுபார்த்தா (தற்காலம்)", "text": "எசுபார்த்தா (தற்காலம்)\n\nஎசுபார்த்தா (\"Sparta\" அல்லது Sparti; ) கிரேக்க நாட்டின் லகோனியாவில் உள்ள ஓர் நகராட்சி ஆகும். இது பண்டைய எசுபார்த்தா அமைந்திருந்த இடத்தில் உள்ளது. 2001 கணக்கெடுப்பின்படி மக்கள்தொகை 35,259 ஆக இருந்தது. இதில் 17,408 நபர்கள் நகரத்தில் வாழ்ந்தவர்களாவர்.\n\n"}
{"id": "207077", "url": "https://ta.wikipedia.org/wiki?curid=207077", "title": "இரட்டை மாட்டு வண்டிப் பந்தயம்", "text": "இரட்டை மாட்டு வண்டிப் பந்தயம்\n\nஇரட்டை மாட்டு வண்டிப் பந்தயம், தமிழகத்தில் நடைபெறும் விளையாட்டாகும். இரண்டு மாடுகள் பூட்டப்பட்ட சிறு தட்டுவண்டியினை இப்பந்தய விளையாட்டில் பயன்படுத்துவர். குறிப்பிட்ட துரத்தினை இத்தட்டு வண்டியின் மூலம் முதலில் கடந்து திரும்பி வருவது பந்தயத்தின் நோக்கமாக உள்ளது. கிராமிய தேவதைகளின் வழிப்பாட்டு விழாவினை ஒட்டி இவ்விளையாட்டு நடைபெறும்.\n\nபந்தயத்தில் கலந்து கொள்ளும் ஒவ்வொரு வண்டிக்கும் இரண்டு பேர் இருக்கலாம். ஒருவர் வண்டியினை ஓட்டுபவர். இன்னொருவர் உதவியாளர். ஓட்டுபவருக்கு உதவியாளர் திறமையுள்ளவராக அமைய வேண்டும். ஏனெனில் ஓட்டுபவர் வண்டியில் உட்கார்ந்து கொண்டு காளைகளை விரட்டி ஓட்டிக் கொண்டிருப்பார். உதவியாளர் வண்டியில் ஏறாமல் பின் தொடர்ந்து ஓடி வர வேண்டும். மாட்டின் வேகத்தினை அதிகப்படுத்த ஓட்டுபவர் பல உத்திகளைக் கையாள்வார். கூர் ஆணி வைத்த தார்க்குச்சியினைக் கொண்டு மாட்டின் குதப்பகுதியில் குத்துவார். வலி தாங்காத காளைகளும் வேகமாக ஓடும்.\n\nபந்தயத்தில் கலந்து கொள்ள நினைப்பவர் நுழைவுக் கட்டணம் செலுத்த வேண்டும். ஆனால், கலந்து கொள்ளும் வண்டிகளின் எண்ணிக்கையில் வரையரையேதுமில்லை. பந்தயத்தில் வெற்றி பெற்றவருக்குக் கிராமத்தலைவர் பரிசுகளை வழங்குவார். குதிரைப் பந்தயத்திற்கு நகரத்தில் உள்ளவர்கள் எவ்வளவு முதன்மை கொடுக்கின்றனரோ, அது போலவே கிராமத்தார் மாட்டுப் பந்தயத்திற்கு முதன்மை கொடுக்கின்றனர்.\n\n"}
{"id": "207078", "url": "https://ta.wikipedia.org/wiki?curid=207078", "title": "அடிமை உடைமை அரசு", "text": "அடிமை உடைமை அரசு\n\nவர்க்கங்களாக சமுதாயம் பிரிபட்டிருந்த போது ஆளும் வர்க்கம் பெற்றுள்ள சலுகைகளைக் காப்பாற்றிக் கொள்வதற்காக ஒரு தனி இயந்திரம் தேவையாய் இருந்தது சமுதாயத்தில் உழைப்பாளி மக்களை ஒடுக்குவதற்காக வந்த, அமைந்த இயந்திரம் அடிமை உடைமை அரசு எனப்பட்டது. \n\nSection::::அரசின் தன்மை.\nஒரு வர்க்கம் மற்றொரு வர்க்கத்தை ஒடுக்குவதற்கான ஒரு இயந்திரமாகவே அரசு எப்போதும் இருந்து வந்திருக்கிறது. அடிமை உடைமையாளர்களின் அரசாக இருந்து அடிமைகளை அடக்கி வைத்திருக்க பயன்பட்டதாகவும், அடிமைகளைச் சுரண்டும் அதிகாரத்தை அடிமை உடைமையாளர்களுக்கு இது வழங்கியதாகவும் அறியப்படுகிறது.\n\n"}
{"id": "207081", "url": "https://ta.wikipedia.org/wiki?curid=207081", "title": "முருகு சுந்தரம்", "text": "முருகு சுந்தரம்\n\nமுருகு சுந்தரம் (26 திசம்பர் 1929 – 12 சனவரி 2007) தமிழ்க் கவிஞராவார். இவரை மறுமலர்ச்சிக் கவிஞர் என்று போற்றுகின்றனர்.\n\nSection::::வாழ்க்கை வரலாறு.\n1929ஆம் ஆண்டு திருச்செங்கோடு ஊரில் முருகேசன் - பாவாய் தம்பதியனருக்கு மகனாக முருகுசுந்தரம் பிறந்தார். இளநிலை கல்வியும், புலவர் பட்டமும் பெற்று மேல்நிலைப்பள்ளி ஆசிரியராகவும், தலைமை ஆசிரியராகவும் பணியாற்றியுள்ளார். 1960ஆம் ஆண்டு தனது முதல் கவிதையை எழுதினார்.\n\nSection::::இயற்றிய நூல்கள்.\nமுருகு சுந்தரம் இயற்றிய இருபத்து ஆறு நூல்களும் அரசுடமையாக்கப்பட்டுள்ளன.\n\n\nSection::::வெளி இணைப்புகள்.\nஇந்திய இலக்கியச் சிற்பிகள்-முருகு சுந்தரம், ஆசிரியர்,சேலம் கு.கணேசன்,சாகித்திய அகாதமி\n"}
{"id": "207087", "url": "https://ta.wikipedia.org/wiki?curid=207087", "title": "இராமோஜி திரைப்பட நகர்", "text": "இராமோஜி திரைப்பட நகர்\n\nஇராமோஜி திரைப்பட நகர் ( Ramoji Film City ) என்பது மிகப் பெரியதும் முழுமையானதும் தொழில்துறை ரீதியாக சிறப்பாக திட்டமிட்டு உருவாக்கப்பட்ட ஒரு திரைப்பட நகராகும். திரைப்படங்கள் எடுப்பதற்கு ஏற்ற எல்லா வசதிகளையும் உள்ளடக்கிய இடமாகும். ஐதராபாத்திலிருந்து 25 கிலோ மீட்டடர் தொலைவிலுள்ள இவ்விடம் 1500 ஏக்கர் பரப்பினைக் கொண்டது. ஆலிவுட் நகரைவிட சிறப்பானவசதிகளைக் கொண்டதாகக் கருதப்படுகிறது. ஒருவிதமான இந்தக் கனவுலகிற்குச் சென்றுவர பேருந்துகள் இயக்கப்படுகின்றன. பெரியத்தோட்டங்கள், படம் எடுக்கும் அரங்குகள், உணவகம், கடைகள், மனமகிழ் இடங்கள் என பலவும் உள்ளன. ஐந்து நட்சத்திர மற்றும் மூன்று நட்சத்திர தங்கும் விடுதிகள் உள்ளன. உதவுவதற்கு ஏராளமான பணியாளர்கள் அமர்த்தப்பட்டுள்ளனர்.\n\n"}
{"id": "207088", "url": "https://ta.wikipedia.org/wiki?curid=207088", "title": "த. கோவேந்தன்", "text": "த. கோவேந்தன்\n\nத. கோவேந்தன் என்பவர் தமிழ் எழுத்தாளரும், கவிஞருமாவார். இவருடைய நூல்கள் நாட்டுடைமையாக்கப்பட்டுள்ளன.\n\nSection::::வாழ்க்கை வரலாறு.\n1932ம் ஆண்டு வே.மு. தங்கவேல், குயிலம்மாள் தம்பதியினருக்கு மகனாக கோவிந்தன் பிறந்தர். இவருடைய இயற்பெயர் கோவிந்தசாமி என்பதாகும்.\n\n"}
{"id": "207092", "url": "https://ta.wikipedia.org/wiki?curid=207092", "title": "நாரா. நாச்சியப்பன்", "text": "நாரா. நாச்சியப்பன்\n\nநாரா. நாச்சியப்பன் ஒரு தமிழ் எழுத்தாளராவார். இவருடைய நூல்கள் நாட்டுடைமையாக்கப்பட்டுள்ளன. பாவலர் நாரா.நாச்சியப்பன் என்றும், இவர் அழைக்கப்பெற்றார்.\n\nSection::::வாழ்க்கை வரலாறு.\nஇராமநாதபுரம் மாவட்டம் ஆத்தங்குடியில் 1927ல் பிறந்தார் நாரா. நாச்சியப்பன். பொன்னி என்ற இதழில் துணையாசிரியராக பணியாற்றியவர். ஐங்கரன் எனும் கைபிரதி ஏட்டினை நடத்தியவர். \n\n"}
{"id": "207093", "url": "https://ta.wikipedia.org/wiki?curid=207093", "title": "முகமது நயினார் மரைக்காயர்", "text": "முகமது நயினார் மரைக்காயர்\n\nமுகமது நயினார் மரைக்காயர் என்பவர் தமிழ் எழுத்தாளர்களில் ஒருவராவார். இவருடைய படைப்புகள் தமிழக அரசால் நாட்டுமையாக்கப்பட்டுள்ளன. \n\n"}
{"id": "207095", "url": "https://ta.wikipedia.org/wiki?curid=207095", "title": "சரமதி மலை", "text": "சரமதி மலை\n\nசரமதி மலை (Saramati) இந்தியாவின் நாகாலாந்து மாநிலத்திற்கும் மியான்மார் நாட்டிற்கும் இடையே இருக்கும் மலை ஆகும். இம்மலையானது 3826 மீட்டர்கள் உயரமுடையது. தென்கிழக்கு ஆசியாவிலுள்ள உயரமான மலைகளுள் இதுவும் ஒன்று. இது நாகாலாந்தின் \"டியூன்செங்\" நகருக்கு அருகிலும் மியான்மரின் \"சாகிங்\" பகுதியிலும் அமைந்துள்ளது.\n\n"}
{"id": "207102", "url": "https://ta.wikipedia.org/wiki?curid=207102", "title": "கொற்கை (நூல்)", "text": "கொற்கை (நூல்)\n\nகொற்கை என்னும் புதினம் ஜோ டி குரூஸ் என்பவரால் தூத்துக்குடி மாவட்ட பரதவர் வாழ்க்கையை அடிப்படையாகக்கொண்டு புனையப்பட்டது ஆகும். இந்நூலுக்கு 2013ஆம் ஆண்டில் தமிழுக்கான சாகித்திய அகாதெமி விருது வழங்கப்பட்டு இருக்கிறது. \n\nஜோ டி குரூஸ் எழுதிய இரண்டாவது புதினமான கொற்கை பாய்மரக் கப்பலோடு தொடர்புடையது. \n"}
{"id": "207134", "url": "https://ta.wikipedia.org/wiki?curid=207134", "title": "பிரம்மஸ்புட சித்தாந்தம்", "text": "பிரம்மஸ்புட சித்தாந்தம்\n\nபிரம்மஸ்புட சித்தாந்தம் (\"Brāhmasphuṭasiddhānta\") பிரம்மகுப்தரின் முக்கிய படைப்பாகும்.\n\nSection::::பிரம்மஸ்புட சித்தாந்தத்தின் எண்களுக்கான விதிகள்.\nபிரம்மஸ்புட சித்தாந்தம் கணிதத்தில் நேர்மறை, எதிர்மறை அளவுகளை பற்றிய நூலாகும்.\n"}
{"id": "207136", "url": "https://ta.wikipedia.org/wiki?curid=207136", "title": "கிறிஸ்து பல்கலைக்கழகம்", "text": "கிறிஸ்து பல்கலைக்கழகம்\n\nகிறிஸ்து பல்கலைக்கழகம் (\"Christ University\") [[இந்தியாவில் கர்நாடக[ மாநிலத்தின் தலைநகரான பெங்களூருவில்] அமைந்துள்ள தனியார் தன்னாட்சிப் பல்கலைக்கழகமாகும்.இப் பல்கலைக்கழகம், 1969 ஆம் ஆண்டு,மேரி இம்மாகுலேட்டின்கார்மேலைட் பாதிரிகளால் நிறுவப்பட்டது. . இது இந்தியாவில் உள்ள முதலாவது சிரியன் கத்தோலிக்க மத அமைப்பாகும். 2008 ஆம் ஆண்டில், இப்பல்கலைக்கழகத்திற்கு தன்னாட்சி அதிகாரம் வழங்கப்பட்டது. 2014 இந்தியா டுடே-நீல்சன் ஆய்வுகளின் படி, கிறித்து பல்கலைக்கழகம் இந்தியாவில் வணிக நிருவாகத்தில் முதலாவது நிலையிலும், கலையில் ஆறாவது நிலையிலும், அறிவியலில் 4வது நிலையிலும் உள்ளது.\n\nசட்டம், வணிக நிர்வாகம், பொருளியல், அறிவியல், சமூகவியல் உள்ளிட்ட பாடங்களில் இளநிலை, முதுநிலைப் படிப்புகள் வழங்கப்படுகின்றன.\n\nSection::::வளாகம்.\nஇதன் வளாகம் 25 ஏக்கர் பரப்பளவை உடையது. 2009இல், மைசூரு நெடுஞ்சாலையில் உள்ள கெங்கேரியில் 75 ஏக்கர் பரப்பளவில் புதிய வளாகம் திறக்கப்பட்டது.\n\nSection::::சான்றுகள்.\n[[பகுப்பு:கர்நாடகப் பல்கலைக்கழகங்கள்]]"}
{"id": "207140", "url": "https://ta.wikipedia.org/wiki?curid=207140", "title": "சக்திதாசன் சுப்பிரமணியன்", "text": "சக்திதாசன் சுப்பிரமணியன்\n\nசக்திதாசன் சுப்பிரமணியன் ஒரு தமிழ் எழுத்தாளராவார். இவருடைய நூல்களை தமிழக அரசு நாட்டுடைமையாக்கியுள்ளது.\n\n\n"}
{"id": "207141", "url": "https://ta.wikipedia.org/wiki?curid=207141", "title": "பூவை எஸ். ஆறுமுகம்", "text": "பூவை எஸ். ஆறுமுகம்\n\nபூவை எஸ். ஆறுமுகம் (பிறப்பு: 31. சனவரி 1927) ஒரு தமிழ் எழுத்தாளராவார். இவருடைய நூல்கள் தமிழக அரசால் நாட்டுடைமையாக்கப்பட்டுள்ளன. எஸ். ஆறுமுகம் என்ற இவர் தனது ஊர் பெயரான பூவை என்ற பெயரை தனது பெயரின் முற்பகுதியில் சேர்த்துக்கொண்டார்.\n\nSection::::வாழ்கை.\nபூவை ஆறுமுகம் 1927ஆம் ஆண்டு சனவரி 31ம் நாள் தமிழ்நாட்டின், புதுக்கோட்டை மாவட்டத்திலுள்ள பூவை என்னும் சிற்றூரில் பிறந்தார். இவர் தனது கல்வியை முடித்தபிறகு, ஏலக்காய் வாரிய இணைப்புத் துறை அலுவலராக ஆனார். மேலும் “ஏலக்காய்” ஏட்டின் துணை ஆசிரியராகவும் இருந்தார். \n\nSection::::எழுத்தப் பணிகள்.\nஇவர் இருனூற்றுக்கும் மேற்பட்ட புதினங்களையும், சிறு கதைகளையும் எழுதியுள்ளார். இவர் எழுதிய மகுடி என்ற ஓரங்க நாடகமானது, ஆனந்த விகடனில் முதற்பரிசு பெற்ற நாடகமாகும். இவர் எழுதிய கீதை என்ற நாடகமானது தூரதர்ஷனில் பத்து வாரங்கள் ஒளி பரப்பப்பட்டது. \n\nSection::::வெளி இணைப்புகள்.\nபூவை எஸ். ஆறுமுகம்\n"}
{"id": "207142", "url": "https://ta.wikipedia.org/wiki?curid=207142", "title": "முல்லை முத்தையா", "text": "முல்லை முத்தையா\n\nமுல்லை முத்தையா ஒரு தமிழ் எழுத்தாளராவார். இவருடைய நூல்கள் தமிழக அரசால் நாட்டுடைமையாக்கப்பட்டுள்ளன. \n\nSection::::வாழ்க்கை வரலாறு.\nபழநியப்பர், மனோம்மணி தம்பதியினருக்கு மகனாக முத்தையா தேவக்கோட்டையில் பிறந்தார். 1943 ல் முல்லை என்ற பதிப்பகத்தினை உருவாகி பாரதிதாசன், கோவை அய்யா முத்து போன்றோரின் நூல்களை வெளிட்டமையால் இயற்பெயரான முத்தியா என்பது முல்லை முத்தையா என்று வழங்கப்பெற்றது.\n\n\n"}
{"id": "207143", "url": "https://ta.wikipedia.org/wiki?curid=207143", "title": "பன்வாரி தேவி", "text": "பன்வாரி தேவி\n\nபன்வாரி தேவி, ராஜஸ்தான் மாநிலத்தை சேர்ந்த பெண்மணி. அவர் பாலியல் கொடுமைக்கு ஆளாக்கப்பட்டு, அதன் பின் நடைபெற்ற வழக்கு தேசிய,சர்வதேச அளவில் பரவலாக ஊடகங்களின் கவனத்தை ஈர்த்தது.\n\nSection::::வாழ்க்கை வரலாறு.\nஇவர் குயவர் வகுப்பை சேர்ந்தவர். அரசு நடத்திவரும் பெண்கள் முன்னேற்ற திட்டத்தில் அடிமட்ட ஊழியராக பணி புரிந்துவந்தார். நிலம், நீர், கல்வி, சுகாதாரம் போன்ற பொது நல விஷயங்களுக்காக உழைத்தார். குழந்தைத் திருமணங்களைத் தடுப்பதிலும் அவர் முனைந்து பணி புரிந்தார்.\n\nSection::::பாலியல் கொடுமை.\nபழைய வழக்கங்களில் ஊறிப்போயிருந்த அந்த கிராம மக்களை இது சீற்றமுற வைத்தது. ஒரு நாள் பன்வாரி தேவி தன் கணவருடன் நிலத்தில் வேலை செய்துக்கொண்டிருந்தபோது, அக்கிராமத்தை சேர்ந்த ஐந்து பேர் பன்வாரி தேவியின் கணவரைக் கட்டிப்போட்டு பன்வாரி தேவியை பாலியல் கொடுமைக்கு உட்படுத்தினார்கள். பன்வாரி தேவி காவல் துறையிடம் புகார் கொடுத்தார். வழக்கு நடந்தது. பின் தள்ளுபடி ஆனது.\n\"மனைவிக்கு இந்தக் கொடுமை நடப்பதை எந்த கணவனும் பார்த்துகொண்டிருக்கமாட்டான், கீழ் சாதி பெண்ணை மேல் சாதி ஆண்கள் பாலியல் கொடுமைக்கு உள்படுத்தினார்கள் என்பது நம்ப முடியாதது\" என்று மாவட்ட நீதிமன்றம் காரணம் கூறியது.\n\nSection::::வழக்கு.\nபெண்களும் ,பெண்களுக்காக பாடுபடும் அரசு சாரா நிறுவனங்களும் ஒன்று சேர்ந்து இந்திய அரசியல் சாசனத்தின் ஷரத்து 32 இன் படி ஒரு பேராண்மை மனு தாக்கல் செய்தன. விசாகா என்ற நிறுவனமும் மனுதாரர்களில் ஒன்று.பணி புரியும் இடங்களில் பெண்களுக்கு பாதுகாப்பு இல்லை என்றும், இது பாலியல் சமத்துவம் பற்றியது என்றும் இது வாழும் உரிமை பற்றியது என்றும், சுதந்திரம் பற்றியது என்றும் சட்டத்தின் வழிமுறைகள் போதுமானதாக இல்லை என்றும், ஆகையால் இந்த சமூக அவலத்தை அகற்ற வேண்டும் என்றும் அதற்கு தேவையான மாற்று வழிமுறை வகுக்க வேண்டும் என்றும் இந்த மனு கோரியது.\nSection::::உடன்பாடு.\n1994 ல் குற்றம் சாட்டப்பட்டவர்கள் பன்வாரி தேவியிடம் உடன்பாட்டுக்கு பணம் கொடுப்பதாக கூறினார்கள்.ஆனால், அவர் அதை மறுத்து விட்டார் . அதற்கு பதிலாக பாலியல் கொடுமை செய்ததை ஒப்புக்கொள்ள அவர்களை கேட்டார். இதன் விளைவாக, அவரது கணவர் தவிர , \nகுடும்பத்தினர் அனைவரும் , பன்வாரி தேவியுடன் தங்கள் உறவுகளை முறித்துக் கொண்டனர்.\n"}
{"id": "207145", "url": "https://ta.wikipedia.org/wiki?curid=207145", "title": "புதுவை அறிவியல் இயக்கம்", "text": "புதுவை அறிவியல் இயக்கம்\n\n1985 ஆண்டு முதல் ‘‘அறிவியல் மக்களுக்கே’’ அறிவியல் சமூக மாற்றத்திற்கே என்ற முத்திரை வாசகத்துடன் இயங்கிவரும் அமைப்புதான் புதுவை அறிவியல் இயக்கம் Pondicherry Science Forum PSF. விஞ்ஞானிகள், பல்கலைக்கழக ஆய்வறிஞர்கள், மருத்துவர்கள், கல்லூரிப் பேராசிரியர்கள், ஆசிரியர்கள், அரசு மற்றும் தனியார் நிறுவன அறிவியல் ஆர்வலர்கள், விவசாயிகள், தொழிலாளர்கள்,பெண்கள் மற்றும் மாணவர்களை உறுப்பினர்களாகக் கொண்டு அறிவியல் பரப்புதலை தலையாய நோக்கமாகக் கொண்டு இருபத்து ஒன்பது ஆண்டுகளுக்கும் மேலாக செயல்பட்டு வரும் ஓர் தன்னார்வ அமைப்பாகும்.\n\nஅகில இந்திய மக்கள் அறிவியல் கூட்டமைப்பின் உறுப்பினராகவும் (AIPSN) மத்திய அரசின் தேசிய அறிவியல் & தகவல் தொழில்நுட்ப பரிமாற்றக்குழுவின் (NCSTC NETWORK) உறுப்பினராகவும் உள்ளது. 1985 முதல் புதுவையின் பள்ளிக்கல்வி மற்றும் அறிவியல் பிரச்சாரத்தில் மிக முக்கிய பங்காற்றியுள்ளது. அதுமட்டுமின்றி விவசாயம், மகளிர் சுய உதவிக்குழுக்கள், பொது சுகாதாரம் மற்றும் வளர்ச்சிப்பணிகளிலும் கவனம் செலுத்தி வருகிறது.\n\nSection::::அமைப்புமுறை.\nஅறிவியல் இயக்கத்தின் தற்போதைய பணிகளை மூன்று வகையாகப் பிரிக்கலாம் கல்வி மற்றும் அறிவியல் பரப்புதல், வளர்ச்சி மற்றும் சுற்றுச்சூழல், பெண்கள் ஆற்றல்படுத்தல் போன்றவை. இதன் அடிப்படையில் பெண்களின் சம உரிமைக்கும், கல்வி, பொருளாதார, சுகாதார மேம்பாட்டிற்குப் பணியாற்றும் வகையில் \"சமம்\" மகளிர் சுயசார்பு இயக்கம் என்ற இயக்கத்தையும், விவசாயிகள், கிராமப்புற வளர்ச்சிப் பணிகளுக்காக சூழலியல் மற்றும் ஊரக வளர்ச்சி மையம் (C.E.R.D)என்ற அமைப்பையும் துணையாகக் கொண்டுள்ளது.\n\nஅறிவியல் இயக்கம் அரசு சாரா அமைப்பு எனும் பெயரிலும் தொண்டு நிறுவனம் எனும் பெயரிலும் இயங்கும் அமைப்பு அல்ல. இது மக்களுக்கான தன்னார்வு மக்கள் இயக்கம், People Movement அதனால்தான் தன் பெயரில் இயக்கம் என்ற சொல்லைக் கொண்டுள்ளது.\n\nSection::::நோக்கம்.\nசமூகத்தில் அங்கமான மனிதர்களைத் தனியாகவும் குழுவாகவும் விழிப்புணர்வூட்டி, அறிவூட்டி, அதிகாரமூட்டி நல்லதொரு சமூக மாற்றத்தை ஏற்படுத்துவதை நோக்கமாகக் கொண்டது. எதிர்பார்க்கப்படும் மாற்றம் யாரையும் யாரும் சுரண்டாத, எல்லோரும் உழைக்கவும் நல்வாழ்வு வாழவும் உரிமையுள்ளதான, இன்னும் சொல்லப் போனால் இயற்கையையும் பிற உயிரினங்களையும் கூட பாதிக்காத உலகுக்காக உருவாக்கப்பட்ட இயக்கம்.\n\n\nSection::::சமம் மகளிர் சுயசார்பு இயக்கம்.\nபெண்கள் சமூகத்தில் அவர்களுக்குரிய இடம் பெறுவதற்காக அறிவொளி காலத்தில் பெண்கள் கல்விக் குழுக்களாகத் தொடங்கப்பட்டுப் பிறகு 1992ஆம் ஆண்டு அறிவியல் பெண்கள் குழு என்ற பெயரிலும் அதன் பிறகு 1997ஆம் ஆண்டு சமம் சிறுசேமிப்புக் குழுக்களாகப் பரிமாணம் பெற்று தற்போது சமம் மகளிர் சுயசார்பு இயக்கம் எனும் பெயரில் பதிவு பெற்ற தனி அமைப்பாக அறிவியல் இயக்கத்தின் வழிகாட்டுதலுடன் செயல்பட்டு வருகிறது.\n\nSection::::சூழலியல் மற்றும் ஊரக வளர்ச்சி மையம்.\nஇது ஒரு மக்களுக்கான ஆராய்ச்சி மற்றும் ஆய்வு மையமாகும். 1994-ம் ஆண்டு டிரஸ்ட் சட்டத்தின் கீழ் முறையாகப் பதிவு செய்யப்பட்டுள்ளது. வளர்ச்சிப் பணிகளைத் திட்டமிட, அவை குறித்து ஆய்வுச் செய்ய, அவற்றைப் செயல்படுத்திப் பார்க்கப் தமிழ்நாடு, புதுவை அறிவியல் இயக்கங்கள் சூழலியல் மற்றும் ஊரக வளர்ச்சி மையத்தை நடத்திவருகின்றன.\n\nSection::::முக்கிய சாதனைகள்.\nதேசிய எழுத்தறிவுத்திட்டம், புதுவை அறிவொளி இயக்கத்தில் இணைந்து 15வயது முதல் 35வயது வரை உள்ள அனைவரையும் கற்க செய்து முழு எழுத்தறிவு பெற்ற மாநிலமாக மாற்றியதும். ஏரி புனரமைப்புத் திட்டம் TRPP இந்த திட்டத்தை புதுவையில் மாநில அரசுடன் இணைந்து வெற்றிகரமாக நடத்தியதும் மிக முக்கிய சானைகளாக கருதப்படுகிறது. பல்வேறு திட்டச் செயல்பாடுகளை முழு ஈடுபாட்டுடன் மேற்கொண்டதன் மூலம் புதுவை அறிவியல் இயக்கம் மாநிலம் முழுவதும் பரவலான வரவேற்பையும் பாராட்டையும் பெற்ற அமைப்பாக இருந்துவருகிறது.\n\nSection::::நடைபெற்று வரும் பணிகள்.\n1993 ஆம் ஆண்டு முதல் தேசிய குழந்தைகள் அறிவியல் மாநாட்டை, ஒருங்கிணைப்பதன் மூலம் ஆயிரக்கணக்கான குழந்தைகளை எளிய அறிவியல் ஆய்வுப்பணிகளில் ஈடுபடுத்தி வருகிறது.\n\n2006 ஆம் ஆண்டுமுதல் அறிவியல் உருவாக்குவோம் என்ற அரசுப் பள்ளி மாணவர்களுக்கான போட்டி திட்டத்தை பாரிஸ் தெற்கு 11 பல்கலைக்கழகத்துடன் இணைந்து நடத்தி வருகிறது.\n\nகல்விப் பணியை இரண்டு வகையாகப் பிரிக்காலாம். ஒன்று மாணவர்களுக்கான செயல்பாடுகள். மற்றொன்று பொது மக்களுக்கான செயல்பாடுகள்.\n\nபொது மக்களுக்கான செயல்பாடுகள்.\n\n\nமாணவர்களுக்கான செயல்பாடுகள் நேரடியாகவும் ஆசியர்களுகக்கான நிகழ்ச்சிகள் திட்டங்கள்\nவழியாகவும் நடைபெறுகின்றன அவை.\n\n\n\n\n\n"}
{"id": "207148", "url": "https://ta.wikipedia.org/wiki?curid=207148", "title": "கடல் கொண்ட தென்னாடு", "text": "கடல் கொண்ட தென்னாடு\n\nகடல்கொண்ட தென்னாடு என்பது பண்டைய பழந்தமிழ் நாட்டின் ஒரு பகுதியாக இருந்து கடலுக்குள் அமிழ்ந்து போனதாகக் கருதப்படும் ஒரு நிலப்பகுதியைக் குறிக்கிறது. இப்பகுதியில் 49 நாடுகள் இருந்ததாகவும், பிற்காலத்தில் ஏற்பட்ட கடல்கோளினால் இந்த 49நாடுகளும் கடலினுள் அமிழ்ந்தாகவும் தமிழ் இலக்கியங்களில் இருந்து அறியப்படுகிறது. \n\nSection::::பழந்தமிழ்நாடு.\nபழந்தமிழ் நாட்டில் ஒரு தொகுப்பில் ஏழு நாடுகள் வீதம் ஏழு தொகுப்பில் 49 நாடுகள் இருந்தனவும், அவை கடல்கோள்களினால் அழிந்ததெனவும் தெரியவருகிறது. \n\nSection::::தமிழ்நாடு.\nபழந்தமிழ் நாடு: வடக்கின் கண் வேங்கடமும், தெற்கின் கண் குமரியாறும், கிழக்கு|கிழக்கும், மேற்கு|மேற்கும் கடலுமாகிய இவற்றிற்கு உள்ளிட்ட நாடுகள் இதனுள் தமிழ் வளர்ந்தது தென் மதுரை. இந்நாட்டகத்துள் நாற்பத்தொன்பது நாடுகள் கடல் கொண்டன அவை:-\n\n"}
{"id": "207149", "url": "https://ta.wikipedia.org/wiki?curid=207149", "title": "துளிர் (இதழ்)", "text": "துளிர் (இதழ்)\n\nதுளிர் சிறுவர்களுக்கான அறிவியல் மாத இதழ் ஆகும். இவ்விதழை புதுவை அறிவியல் இயக்கம் தமிழ்நாடு அறிவியல் இயக்கம் இணைந்து கடந்த 26 வருடங்களாக நடத்தி வருகின்றன. இயற்பியல், வேதியியல், உயிரியல் தொடர்பான கட்டுரைகள் மட்டும் வெளி வருவது என்றில்லாமல் சமூக அறிவியல், சூழலியல் என்று பலதரப்பட்ட பொருள்களில் துளிரில் படைப்புகள் வெளிவருகிறது. துளிர் படிப்பவர்கள் மத்தியில் அறிவியல் மனப்பான்மையை வளர்த்தெடுப்பது துளிரின் முக்கியப் பணி ஆகும். அறிவியலுக்குப் புறம்பான விஷயங்கள், பலவிதமான மூடநம்பிக்கைகள் இவற்றைச் சாடும் பணியையும் துளிர் செய்து வருகிறது.\n\nதமிழ்நாடு மற்றும் புதுவை அறிவியல் இயக்கங்கள் மக்கள் மத்தியில் பல்வேறு அறிவியல் பிரச்சார நடவடிக்கைகளை மேற்கொண்டு வருகின்றன. துளிரில் வரும் படைப்புகள் மூலமும் இத்தகைய அறிவியல் பிரசாரப் பணிகள் மேற்கொள்ளப்பட்டு வருகிறது (உதாரணம்: தேசிய அறிவியல் நாள், ஹிரோஷிமா, நாகசாகி தினம், தேசிய குழந்தைகள் அறிவியல் மாநாடு, துளிர் வினாடி வினா).\n\nபாடப்புத்தகதன்மையற்ற படைப்புகளை வெளியிடுவதில் துளிர் அதிகக் கவனம் செலுத்துகிறது. குழந்தைகள் அறிவியலை தங்கள் சூழலோடு ஒன்றிப் பார்த்து புரிந்து கொள்ளவும், அவர்களே அறிவியலைச் செய்து பார்த்துக் கற்றுக் கொள்ளவும் துளிர் ஊன்றுகோலாக இருந்து செயல்படுகிறது. குழந்தைகளின் கற்பனைத் திறனை வளர்க்கும் விதமான படைப்புகளும் (கதை, புதிர்கள்) துளிரில் வெளிவருகிறது.\n\nபெரும்பாலும் நடுநிலைப் பள்ளியில் பயிலும் மாணவ மாணவியர் (6,7,8 வகுப்பு மாணவ மாணவியர்) புரிந்து கொள்ளும் இதழாகவே துளிர் தயாரிக்கப் படுகிறது. துளிர் வாசகர்களாகச் சிறுவர் சிறுமியர் மட்டும் இல்லை. துளிரை அவர்களுக்கு எடுத்துச் செல்லும் ஆசிரியர்கள், அறிவியல் இயக்க ஆர்வலர்கள், முகவர்கள், பெற்றோர்கள் என்று துளிருக்கு ஒரு விரிவடைந்த வாசகர் வட்டம் உள்ளது.\n\nதுளிர் தொடர்பு முகவரி: 245 , அவ்வை\nசண்முகம் சாலை, கோபாலபுரம், சென்னை – 600 086.\n\n"}
{"id": "207151", "url": "https://ta.wikipedia.org/wiki?curid=207151", "title": "மனித நேயம்", "text": "மனித நேயம்\n\nமனித நேயம் (மனித நேயம் = மனிதம் + நேயம்) தொடர்புடைய பலம் வாய்ந்த குணங்களாக அன்பு, கருணை, இரக்கம் மற்றும் சமூக நுண்ணறிவு இருக்கின்றன. சக மனிதர்களிடம் அன்பு காட்டுவதை மனித நேயம் எனக் கூறலாம். இதில் உயிரிரக்கப் பண்பு என்பது மனித நேயத்தில் முக்கிய இடம் வகிக்கிறது. பிறருக்கு துன்பம் அளிக்காமல் இருத்தல், இயலாதவர்களின் துன்பத்தைப் போக்குதல், இளகிய இதயமும், இரக்க சுபாவமும், உறுதியான செயல்பாடுகளும் கொண்டிருத்தல் என்றும் கூறலாம். 1893-ல் அமெரிக்காவின் சிகாகோ நகரில் நடைபெற்ற உலக மதங்களின் பாராளுமன்றத்தில் அனைவரையும், ‘‘சகோதர... சகோதரிகளே...’’ என்று விவேகானந்தர் உரையாற்றி உலக மக்களிடையே மனித நேயத்தை எடுத்துரைத்தார்.\n\nSection::::தமிழ் மொழியில் மனித நேயம்.\n\"அன்பின் வழியது உயர்நிலை அஃதிலார்க்கு\nஎன்புதோல் போர்த்த உடம்பு\" - திருவள்ளுவர்\n\nகணியன் பூங்குன்றனார் \"யாதும் ஊரே யாவரும் கேளீர்\" என்று கூறுகிறார்.\n\n\"வாடிய பயிரைக் கண்டபோதெல்லாம் வாடினேன்\" என்றார் வள்ளலார்\n\nSection::::வரலாற்று பின்னணி.\nSection::::கன்ஃபூசியஸ் கோட்பாடு.\nகன்ஃபூசியஸ் மனித நேயத்தை (ரென்) \"பிற அல்ல சக மனிதனிடத்தில் அன்பு செலுத்துவது\" என்றார். மேலும் \"நீ நிற்க வேண்டுமென்றால் பிறரை நிற்க வை\" என்றார். மனித நேயம் (ரென்) என்பது அன்பு மற்றும் தன்னலமற்று இருப்பதன் முக்கியத்துவத்தை கூறுகின்றது.\n\nSection::::கிரேக்க கோட்பாடு.\nகிரேக்க அறிஞர்கள் பிளாட்டோ மற்ற அரிஸ்டாட்டில் இருவரும் மனிதப் பண்புகள் குறித்து விரிவாக எழுதியுள்ளனர். ஆனாலும் மனித நேயத்தை பற்றி மனிதப் பண்பாக குறிப்பிடவில்லை மாறாக அன்பும் கருனையும் முக்கியம் என குறிப்பிடுகிறார்கள்\n\nSection::::இஸ்லாமியத்தில் மனிதநேயம்.\nநிச்சயமாக எவன் ஒருவன் கொலைக்குப் பதிலாகவோ அல்லது பூமியில் ஏற்படும் குழப்பத்தை(த் தடுப்பதற்காகவோ) அன்றி, மற்றொருவரைக் கொலை செய்கிறானோ அவன் மனிதர்கள் யாவரையுமே கொலை செய்தவன் போலாவான்;. மேலும், எவரொருவர் ஓர் ஆத்மாவை வாழ வைக்கிறாரோ அவர் மக்கள் யாவரையும் வாழ வைப்பவரைப் போலாவார்\". (அல்-குர்ஆன்:5:32) \n\nஅல்லாஹ்வின் தூதர் (ஸல்) அவர்கள் கலந்துகொண்ட ஒரு போரில் ஒரு பெண்மனி கொல்லப்பட்டுக் கிடந்தாள். எனவே நபி (ஸல்) அவர்கள் (போரில்) பெண்களையும் சிறுவர்களையும் கொல்வதை விட்டும் தடை செய்தார்கள். அறிவிப்பவர்: இப்னு உமர் (ர­லி) நூல்: புகாரி (3015) \n\nஇறைத்தூதர்களில் ஒருவரை எறும்பு ஒன்று கடித்துவிட்டது. உடனே, அந்த எறும்புப் புற்றையே எரித்து விடும்படி அவர் கட்டளையிட்டார். அவ்வாறே அது எரிக்கப்பட்டுவிட்டது. (இதைக் கண்ட) அல்லாஹ், 'ஓர் எறும்பு உங்களைக் கடித்துவிட்ட காரணத்தால் அல்லாஹ்வின் தூய்மையை எடுத்துரைத்துக் கொண்டிருந்த சமுதாயங்களில் ஒன்றையே நீங்கள் எரித்து விட்டீர்களே\" என்று (அவரைக் கண்டிக்கும் விதத்தில்) அவருக்கு அறிவித்தார் என அபூ ஹுரைரா(ரலி) அறிவித்தார்.\n\nSection::::மனித நேயத்தின் பலம்.\nSection::::அன்பு.\nஅன்பு பல்வேறு வகையான விளக்கங்களை கொண்டிருந்தாலும் அது இரு நபர்களுக்கிடையே ஏற்பட்டிருக்கும் அன்யோன்யம், ஆறுதல் மற்றும் நேர்மறை உணர்வுகளை பிரதிபலிக்கிறது.\n\nSection::::இதிகாசங்களில் மனித நேயம்.\nஇராமாயணம் மற்றும் மகாபாரதத்தில் மாலை நேரங்களில் போர் செய்வது தவிர்க்கபட்டன. மேலும் பெண்கள் மற்றும் குழந்தைகள் மீது போர் புரிவது தவிர்க்கப்பட்டது. நிராயுதபாணியாக போர்க்களத்தில் நின்ற தனது எதிரியான இராவணனைக் கூட இராமன் \"இன்று போய் நாளை வா\" என்று கூறியதாக மனித நேயத்தை வலியுறுத்தியிருக்கிறார்கள்.\n\n\n\n\n\n"}
{"id": "207156", "url": "https://ta.wikipedia.org/wiki?curid=207156", "title": "லால்சலாம்", "text": "லால்சலாம்\n\nஇது வேணு நாகவள்ளி இயக்கத்தில் உருவான மலையாள திரைப்படம். இதில் மோகன்லால், முரளி, ஜகதி ஸ்ரீகுமார், கீதா, ஊர்வசி ஆகியோர் முதன்மை வேடங்களில் நடித்துள்ளனர். சிறியான் கல்‌பகவாடி கதை எழுதியுள்ளார். வேணு நாகவள்ளி திரைக்கதையையும் வசனத்தையும் எழுதியுள்ளார்.\n\n\nSection::::இசை.\nஓ. என். வி. குரூப் எழுதிய இதில் பாடல்களுக்கு ரவீந்திரன் இசையமைத்துள்ளார்.\n\n\n\n"}
{"id": "207159", "url": "https://ta.wikipedia.org/wiki?curid=207159", "title": "விதேகமுக்தி", "text": "விதேகமுக்தி\n\nவிதேக முக்தி என்பது ஞான யோகத்தின் மூலம் முக்குணங்களை கடந்த சீவ முக்தன், ஆத்மஞானத்தில் நிலைபெற்று பிரம்மத்தில் ஐக்கியமாகி விடுவதே விதேக முக்தி ஆகும். இந்த விதேக முக்தி அடைந்த ஒருவருக்கு (இறந்த பின்பு) மறுபிறவி கிடையாது.\n\n\n"}
{"id": "207160", "url": "https://ta.wikipedia.org/wiki?curid=207160", "title": "கிரமமுக்தி", "text": "கிரமமுக்தி\n\nகிரம முக்தி எனில் ஒருவன் இந்த பிறவியில் சீவ முக்தி அடைய இயலாவிட்டாலும், தான் செய்த புண்ணியத்தின் காரணமாக பிரம்ம லோகத்தை அடைந்து, அங்கு முழு ஆத்மா ஞானம் அடைந்து விதேக முக்தி பெறுகிறான். எனவே பகவானை அடைந்தவன் மறுபிறவி எடுப்பதில்லை. எதை அடைந்தால் மறுபிறவி இல்லையோ, அதுதான் பகவானின் இருப்பிடம்.\n\nSection::::உசாத்துணை.\nபகவத் கீதை, அத்தியாயம் எட்டு.\n\n"}
{"id": "207170", "url": "https://ta.wikipedia.org/wiki?curid=207170", "title": "நாயன்மார்கள் (புராணத் தொடர்)", "text": "நாயன்மார்கள் (புராணத் தொடர்)\n\nநாயன்மார்கள் இந்த தொடர் (திங்கள் முதல் வெள்ளி வரை மாலை 6 மணிக்கு) புதுயுகம் தொலைக்காட்சியில் ஒளிபரப்பானது.\nமுதன்முதலாக 63 நாயன்மார்களின் வாழ்க்கை கதையை சொல்லும் தொடர் நாயன்மார்கள். இதுவரை இல்லாத அளவுக்கு கதையுடன் கிராபிக்ஸ் தொழில்நுட்பம் கலந்து புதுமையாக கதை சொல்லப்படுகிறது. புகழ்பெற்ற 63 நாயன்மார்களின் வரலாறும் வாரம் ஒரு கதையாக சொல்லப்பட உள்ளது. ஒவ்வொரு நாயன்மாரின் வரலாறும் தீவிரமாக ஆய்வு செய்யப்பட்டு, உண்மையின் பின்னணியில் சரித்திர சான்றுகளுடன் கதை சொல்லப்படுகிறது.\n\n\n\n"}
{"id": "207172", "url": "https://ta.wikipedia.org/wiki?curid=207172", "title": "குரு தட்சணை", "text": "குரு தட்சணை\n\nகுரு தட்சணை அல்லது குரு காணிக்கை என்பது குருகுலத்தில் கல்வி கற்று முடித்த சீடர்கள், குருவிற்குத் தங்கம் போன்ற அணிகலன்களாகவோ, தானியமாகவோ அல்லது பசு போன்ற கால்நடைகளாகவோ அல்லது குருவிற்கும், குருகுலத்திற்கும் பணிவிடைகள் செய்வதன் மூலமாகவோ, குருவிற்குச் சமர்ப்பிக்கப்படும் காணிக்கையாகும். \n\nஒரு சீடன் குருவிற்கு குருதட்சணைக் கொடுக்காமல் குருகுலத்தை விட்டுச் செல்ல, சாத்திரங்கள் அனுமதிப்பதில்லை. \n\nSection::::குரு தட்சணைக்குச் சில எடுத்துக்காட்டுகள்.\nபகவான் ஸ்ரீகிருஷ்ணர் சாந்திபனி முனிவரின் ஆசிரமத்தில் குருகுலக் கல்வி கற்று முடிந்த பின்பு, சாந்திபனி முனிவர் ஸ்ரீகிருஷ்ணரிடம் குரு தட்சணையைப் பெற மறுத்துவிட்டார். பின் கிருஷ்ணர், குருபத்தினியை அணுகி குரு தட்சணையாக யாது வேண்டும் என்று கேட்க, குருபத்தினி கண்ணீர் மல்க குரு தட்சணை வேண்டாம் என்று கூறிவிட்டார்.\n\nஸ்ரீகிருஷ்ணர், குருபத்தினியின் ஆழ்மனதில் இருந்த வேதனையை அறிந்து, 15 ஆண்டுகளுக்கு முன்பு காணாமல் போன குருபத்தினியின் மகனை தேடிக் கண்டுபிடித்து, குருவிற்கு அவரது மகனையே குரு தட்சணையாகச் சமர்ப்பித்தார்.\n\nஅருச்சுனனின் குருவான துரோணாச்சாரியரின் சிலையை செய்து, அவரையே மானசீக குருவாகக் கொண்டு, விற்கலையைப் பயின்ற வேடுவகுல இளைஞன் ஏகலைவனிடம், துரோணாச்சாரியார் அவனது வலதுகை கட்டைவிரலையே குரு தட்சணையாகப் பெற்றார் என மகாபாரதம் கூறுகிறது.\n\nபாண்டவர்களுக்கும், கௌரவர்களுக்கும் போர்க்கலையைக் கற்றுக் கொடுத்த குருவான துரோணாச்சாரியார் தனது குருகுல நண்பனும், பின் எதிரியும் ஆன பாஞ்சால நாட்டு மன்னன் துருபதனை போரில் வென்று, அவனைத் தேர்ச்சக்கரத்தில் கட்டிக் கொண்டு தன்முன் வருவதே சீடர்கள் தனக்கு அளிக்கும் குரு தட்சணை என்று கூறினார். கௌரவர்களால் குருவின் தட்சணையை நிறைவேற்ற இயலாது, துருபதனிடம் தோற்று வந்தனர். \n\nபின்னர் பாண்டவர்கள் பாஞ்சாலம் சென்று அருச்சுனன் துருபதனுடன் போரிட்டு வென்று, துருபதனை தேர்ச்சக்கரத்தில் கட்டி, குரு துரோணாச்சாரி முன்பு கிடத்தி, அதன் வாயிலாக குரு தட்சணையைச் சமர்ப்பித்து விட்டான்.\n\n\n"}
{"id": "207182", "url": "https://ta.wikipedia.org/wiki?curid=207182", "title": "இந்தியாவில் புலிகள் கணக்கெடுப்பு, 2013", "text": "இந்தியாவில் புலிகள் கணக்கெடுப்பு, 2013\n\nஇந்தியாவில் புலிகள் கணக்கெடுக்கும் பணி நான்கு ஆண்டுகளுக்கு ஒரு முறை நடைபெறும். 2013 ஆம் ஆண்டிற்கான புலிகளின் எண்ணிக்கை கணக்கெடுப்பின் முதல் கட்டம் டிசம்பர் மாதம் 16 ஆம் தியதி தொடங்கியது. இந்தக் கணக்கெடுப்பானது நாடு தழுவிய அளவில்(synchronizing) நடைபெறும். இந்தக் கணக்கெடுப்பில் பல்வேறு சுற்றுச் சூழல் தன்னார்வ அமைப்புகளும் அரசுடன் இணைந்துள்ளது.\nSection::::கணக்கெடுப்பின் நோக்கம்.\nஇந்தியாவில் புலிகளின் எண்ணிக்கை வெகுவாகக் குறைந்து வருவதால் புலிகளைப் பாதுகாக்கும் நோக்குடன் புலிகள் பாதுகாப்புத் திட்டம் அமுல்படுத்தப்பட்டது. இதன்படி புலிகளின் பெருக்கத்தை அறிந்து கொள்வதற்காக இக்கணக்கெடுப்பு நடத்தப்படுகிறது.\n\nSection::::கணக்கெடுப்பின் முறை.\nSection::::முதல் கட்டக் கணக்கெடுப்பு.\nஇவை இரண்டு கட்டமாக நடைபெறும். ஒரு குழுவில் 3 அல்லது 4 பேர் இணைந்து கணக்கெடுப்பில் ஈடுபடுகின்றனர். இதற்கான திட்ட வரைவு நாடு முழுமைக்கும் ஒரே மாதிரியாக வடிவமைக்கப்படுகிறது. முதல் கட்டத்தில் ஒரு வாரம் நடைபெறும் கணக்கெடுப்பில் புலிகள் வாழும் பகுதிகளில் கீழ்க்கண்ட விஷயங்களைச் செய்கின்றனர்.\n\nSection::::இரண்டாம் கட்ட கணக்கெடுப்பு.\nமுதல் கட்டக் கணக்கெடுப்பின் முடிவுகளைக் கொண்டு இரண்டாம் கட்ட கணக்கெடுப்பு டிசம்பர் முதல் மே மாதம் வரை நடத்தப்படுகிறது. இதில்,\n\nSection::::தென்னிந்தியப் புலிகளின் கணக்கெடுப்பு.\nதென்னிந்தியாவில் தமிழ்நாடு, கர்நாடகம் மற்றும் கேரளாவில் ஒரே நேரத்தில் இக்கணக்கெடுப்பு நடைபெறுகிறது. கர்நாடக மாநிலத்தில் அதிக அளவு புலிகள் உள்ளன. தென்னிந்தியாவில் கடந்த 2010 ஆம் ஆண்டின் கணக்கெடுப்பின் படி 600 க்கும் அதிகமான புலிகள் இருந்தன.\nSection::::கணக்கெடுப்பின் நம்பகத்தன்மை.\nமுந்தைய கணக்கெடுப்பான கால் பாதச் சுவடுகளைக் கொண்டு மதிப்பிட்ட முறையில் அதன் நம்பகத்தன்மை பற்றிய சந்தேகங்கள் இருந்தன். ஒரு புலியின் காலடித்தடம் மணலில் ஒரு மாதிரியும் சேற்றில் வேறு மாதிரியும் இருப்பதால் குழறுபடிகள் ஏற்பட்டன. தற்போதைய முறைப்படி புகைப்படமெடுத்து புலிகளின் உடம்பின் கோடுகளை வைத்து கணினி மூலம் இவற்றை மதிப்பிடுவதால் இதன் நம்பகத்தன்மை அதிகம். ஆனால் புகைப்படக் கருவியில் பதிவாகாத புலிகளும் இருக்கக்கூடும். மேலும் முந்தைய கணக்கெடுப்பு புலிகள் பாதுகாப்புத் திட்டம் அமுல்படுத்தப்பட்ட காடுகளில் மட்டுமே எடுக்கப்பட்டது. ஆனால் 2013 ஆம் ஆண்டில் கணக்கெடுப்பு புலிகள் வாழலாம் எனக் கருதப்படுகிற பிற காடுகளிலும் மேற்கொள்ளப்படுகிறது.\n\nSection::::மரபணுச் சோதனை.\n2013 ஆம் ஆண்டின் புலிகள் கணக்கெடுப்பில் புலிகளின் புதிய கழிவுகளும் சேகரிக்கப்பட்டு அவற்றின் மரபணுக்களை ஆய்வுகுட்படுத்தி அப்புலியின் மரபணுத் தரவுகளும் சேகரிக்கப்படுகின்றன. ஆண் மற்றும் பெண் புலிகளும் இச்சோதனையில் உறுதி செய்யபடுகின்றன.\nSection::::கணக்கெடுப்பில் தன்னார்வலர்கள்.\nதமிழகப் புலிகள் கணக்கெடுப்பில் 500 க்கும் மேற்பட்ட தன்னார்வலர்கள் இணைந்துள்ளனர். கிட்டத்தட அதே அளவு வனத்துறையினரும் இப்பணியில் ஈடுபட்டு வருகின்றனர். பிற மாநிலங்களிலும் தன்னார்வலர்கள் வனத்துறையினருடன் இணைந்துள்ளனர்.\n\nSection::::முடிவுகள்.\nஇக்கணக்கெடுப்பின் முடிவுகள் இரண்டு கட்ட கணக்கெடுப்பும் முடிந்த பின் அறிவிக்கப்படும். 2014 ஆம் ஆண்டு டிசம்பர் மாதம் அறிவிக்கப்படும். 2014 ஆம் ஆண்டு கணக்கெடுப்பின் படி இந்தியாவில் 2,226 புலிகள் உள்ளன. இதில் கர்நாடகா, உத்தரகாண்ட், மத்திய பிரதேசம், தமிழ்நாடு, மகாராஷ்டிரா, அசாம், கேரளா, உத்தரபிரதேசம் ஆகிய மாநிலங்களில் புலிகள் எண்ணிக்கை அதிகரித்து இருக்கிறது. மேலும், கடந்த 3 ஆண்டுகளில் இந்தியாவில் 64 புலிகள் இறந்துள்ளது, இதில் தமிழ்நாட்டில் தான் அதிக எண்ணிக்கையில் இறந்துள்ளது.\n"}
{"id": "207186", "url": "https://ta.wikipedia.org/wiki?curid=207186", "title": "புனித அந்தோனியார் ஆலயம், கச்சத்தீவு", "text": "புனித அந்தோனியார் ஆலயம், கச்சத்தீவு\n\nபுனித அந்தோனியார் ஆலயம் அல்லது புனித அந்தோனியார் திருத்தலம் சீனீகுப்பன் படையாட்சி என்பவரால் கச்சத்தீவில் கட்டப்பட்டது. இந்த ஆலயம் 1913 ஆம் ஆண்டு கட்டப்பட்டதாகும். இது ஒரு கத்தோலிக்க தேவாலயமாகும். இங்கு ஆண்டு தோறும் மார்ச் மாதம் முதல் வாரத்தில் வருடாந்த திருவிழா நடைபெற்று வரும். கச்சதீவு அந்தோனியார் திருவிழா இலங்கை, இந்தியாவைச் சேர்ந்த இருநாட்டு மக்களும் சந்தித்து பொருட்களை பண்டமாற்று செய்ய வழிவகையாக இருந்துள்ளது. இரு நாட்டு மக்களும் சங்கமிக்கும் அமைதித் தீவாக விளங்கிய கச்சதீவு 1975 ஒப்பந்தத்திற்கு பின் இலங்கைக்குச் சொந்தமானது.\n\n"}
{"id": "207199", "url": "https://ta.wikipedia.org/wiki?curid=207199", "title": "கத்தரிப்புலம்", "text": "கத்தரிப்புலம்\n\nகத்தரிப்புலம் என்பது நாகப்பட்டினம் மாவட்டத்தில் வேதாரண்யத்திற்கு வடமேற்கே அமைந்துள்ள ஒரு கிராமம் ஆகும். இது வேதாரண்யத்திலிருந்து சுமார் 15 கி.மீ.தொலைவில் அமைந்துள்ளது.\n\nSection::::பெயர்க்காரணம்.\nமுன்னொரு காலத்தில் இக்கிராமத்தில் சப்த ரிஷிகள் வாழ்ந்ததாக கூறப்படுகிறது. எனவே இவ்வூர் சப்த ரிஷிப்புலம் என வழங்கலாயிற்று. காலப்போக்கில் பேச்சு வழக்கில் இப்பெயர் மருவி கத்தரிப்புலம் என அழைக்கப்பட்டு வருகின்றது.\n\nSection::::தொழில்.\nஇவ்வூரின் முக்கிய தொழில் உழவுத் தொழில் ஆகும்.நெல், தென்னை, மா, முந்திரி, சவுக்கு, வேர்க்கடலை, புளி, பயறு வகைகள் மற்றும் கத்தரிக்காய் , வெண்டைக்காய் ,கொத்தவரங்காய்,பொடலங்காய், பாகற்காய் போன்ற காய்கறிகளும் இங்கு பருவ காலங்களுக்கு ஏற்ப சாகுபடி செய்யப்படுகின்றன.\n"}
{"id": "207204", "url": "https://ta.wikipedia.org/wiki?curid=207204", "title": "கோவை இளஞ்சேரன்", "text": "கோவை இளஞ்சேரன்\n\nகோவை இளஞ்சேரன் ஒரு தமிழ் எழுத்தாளராவார். இவருடைய படைப்புகளை தமிழக அரசு நாட்டுடைமையாக்கியுள்ளது.\n\n\n\n"}
{"id": "207205", "url": "https://ta.wikipedia.org/wiki?curid=207205", "title": "ந. சுப்பு ரெட்டியார்", "text": "ந. சுப்பு ரெட்டியார்\n\nந. சுப்பு ரெட்டியார் (ஆகத்து 27, 1916 - மே 1, 2006) தமிழறிஞரும், எழுத்தாளரும், பேராசிரியரும் ஆவார். இவர் எழுதியுள்ள 135 நூல்களையும் தமிழக அரசு நாட்டுடைமையாக்கியுள்ளது.\n\nSection::::வாழ்க்கைக் குறிப்பு.\nந. சுப்பு ரெட்டியார் தமிழ்நாடு, திருச்சி மாவட்டம், பெரகம்பி என்ற ஊரில் எளிய வேளாண்மைக் குடும்பத்தில் பிறந்தார். திருச்சி சூசையப்பர் கல்லூரியில் வேதியியலில் இளங்கலைப் பட்டமும், சென்னை பல்கலைக்கழகத்தில் முதுகலைப் பட்டமும், திருப்பதி திருவேங்கடவன் பல்கலைக்கழகத்தில் முனைவர் பட்டமும் பெற்றார்.\n\nஇவர் ஏராளமான நூல்களை எழுதியுள்ளார். திருப்பதி திருவேங்கடவன் பல்கலைக்கழகத்தில் 1960-ல் தமிழ்த் துறையை நிறுவி 17 ஆண்டுகள் பணியாற்றினார்.\n\n\n\n"}
{"id": "207206", "url": "https://ta.wikipedia.org/wiki?curid=207206", "title": "சின்ன அண்ணாமலை", "text": "சின்ன அண்ணாமலை\n\nசின்ன அண்ணாமலை (ஜூன் 18 1920 - ஜூன் 18 1980) தமிழ்ப் பண்ணை சின்ன அண்ணாமலை என அறியப்படும் இவர் ஒரு இந்திய விடுதலைப் போராட்ட வீரர், அரசியல்வாதி, பேச்சாளர் தமிழ் எழுத்தாளர், திரைப்படத் தயாரிப்பாளர்.\n\nSection::::வாழ்க்கை வரலாறு.\nசிவகங்கை மாவட்டம், காரைக்குடி வட்டம் ஒ சிறுவயல் கிராமத்தைப் பிறப்பிடமாகக் கொண்ட இவரது பெற்றோர் 'பாங்கர்' நாச்சியப்ப செட்டியார்- மீனாட்சி தம்பதியினர்.\n\nSection::::தயாரித்த திரைப்படங்கள்.\n\"ஐந்து லட்சம்', \"கடவுளின் குழந்தை', \"தங்க மலை ரகசியம்' உள்ளிட்ட பல திரைப்படங்களை தயாரித்து வெளியிட்டுள்ளர்.\n\nSection::::வெளியிட்ட நூல்கள்.\nசின்ன அண்ணாமலை, தனது தமிழ்ப் பண்ணைப் பதிப்பகத்தின் வழியாகப் பின்வரும் நூல்களை வெளியிட்டார்:\n\nSection::::பெயர்க் காரணம்.\n1944 ல் நாமக்கல் கவிஞர் ராமலிங்கம் பிள்ளைக்கு ஒரு விழாவில் ரூ.20,000 நிதி திரட்டி பண முடிப்பு அளித்தார் அண்ணாமலை. அவ்விழாவில் ராஜாஜி \"சின்ன அண்ணாமலை\" என்று அழைத்தார். அதுவே அண்ணாமலையின் பெயராக பிரபலமானது.\nஇவருடைய படைப்புகளை தமிழக அரசு நாட்டுடைமையாக்கியுள்ளது.\nடி.கே.சி., கலில், டி.எஸ்.சொக்க லிங்கம், நாமக்கல் கவிஞர் ஆகியோரின் புத்தகங்களை வெளியிட்டுள்ளார். \"சங்கப் பலகை\" என்ற வாரப்பத்திரிகையும் நடத்தினார்.தமிழ்ப் பண்ணை' பதிப்பகம் பொறுப்பாளராகவும் இருந்தவர்.\n\n\nSection::::வெளியிட்ட நூல்கள்.\nசின்ன அண்ணாமலை தனது தமிழ்ப்பண்ணையின் வழியாக பல நூல்களை வெளியிட்டார். அவற்றுள் சில:\n\n\n"}
{"id": "207227", "url": "https://ta.wikipedia.org/wiki?curid=207227", "title": "ஒரியன் (உடுத்தொகுதி)", "text": "ஒரியன் (உடுத்தொகுதி)\n\nஒரியன் (விண்மீன் குழு) ஆனது வான் மத்திய ரேகையில் அமைந்துள்ளதும் கண்ணால் பார்க்கக்கூடியதுமான ஓர் உடுத்தொகுதி ஆகும். கவனத்தை ஈர்க்கின்றதும் அங்கீகரிக்கப்பட்டதுமான இரவு வானில் தென்படும் விண்மீன் குழாம்களில் இதுவும் ஒன்று. கிரேக்கப் புராணங்களில் கூறப்படும் வேட்டைக்காரனான ஒரியன் என்பவனின் பெயரில் இருந்தே இப்பெயர் இவ்வுடுத்தொகுதிக்கு இடப்பட்டது. வானத்தில் இரவு நேரத்தில் மூன்று நட்சத்திரங்கள் வரிசையாக இருப்பதை நாம் காணலாம். இந்த அடையாளம் நாம் ஓரியன் விண்மீன் கூட்டம் ஆகும். \n"}
{"id": "207231", "url": "https://ta.wikipedia.org/wiki?curid=207231", "title": "பெரிய புராணம் - ஓர் ஆய்வு, தொகுதி 1 (நூல்)", "text": "பெரிய புராணம் - ஓர் ஆய்வு, தொகுதி 1 (நூல்)\n\nபெரிய புராணம் ஓர் ஆய்வு பேராசிரியர் அ. ச. ஞானசம்பந்தன் அவர்களால் எழுதப்பட்ட ஆய்வு நூலாகும். இந்நூலில் சேக்கிழார் சைவ சமய அடியார்களின் வாழ்க்கை வரலாற்றை எழுதிய பெரியபுராணம் எனும் நூலினை ஆய்வு செய்து எழுதியுள்ளார். இதன் இரண்டாவது தொகுதி பெரிய புராணம் ஓர் ஆய்வு தொகுதி 2 எனும் பெயரில் வெளியிடப்பட்டுள்ளது. இந்நூலை சென்னை தியாகராய நகரில் இயங்கிய கங்கை புத்தக நிலையம் வெளியிட்டுள்ளது. \n\nதஞ்சைப் பல்கலைக் கழகத்தின் துணைவேந்தரான முது முனைவர் வ.அய்.சுப்பிரமணியம் அவர்களின் வேண்டுகோளை ஏற்று பெரியபுராணம் பற்றிய ஆய்வை மேற்கொண்டதாக ஞானசம்பந்தன் அவர்கள் அறிமுக உரையில் கூறுகின்றார்.\n\n\nSection::::வெளி இணைப்புகள்.\nநூலகம் தளத்தில் மின்நூல் தரவிரக்கம்\n"}
{"id": "207233", "url": "https://ta.wikipedia.org/wiki?curid=207233", "title": "பெரிய புராணம் - ஓர் ஆய்வு, தொகுதி 2 (நூல்)", "text": "பெரிய புராணம் - ஓர் ஆய்வு, தொகுதி 2 (நூல்)\n\nபெரிய புராணம் ஓர் ஆய்வு பேராசிரியர் அ. ச. ஞானசம்பந்தன் அவர்களால் எழுதப்பட்ட ஆய்வு நூலாகும். இந்நூலில் சேக்கிழார் சைவ சமய அடியார்களின் வாழ்க்கை வரலாற்றை எழுதிய பெரியபுராணம் எனும் நூலினை ஆய்வு செய்து எழுதியுள்ளார். இதன் முதல் தொகுதி பெரிய புராணம் ஓர் ஆய்வு தொகுதி 1 எனும் பெயரில் வெளியிடப்பட்டுள்ளது. இந்நூலை சென்னை தியாகராய நகரில் இயங்கிய கங்கை புத்தக நிலையம் வெளியிட்டுள்ளது. தஞ்சைப் பல்கலைக் கழகத்தின் துணைவேந்தரான முது முனைவர் வ.அய்.சுப்பிரமணியம் அவர்களின் வேண்டுகோளை ஏற்று பெரியபுராணம் பற்றிய ஆய்வை மேற்கொண்டதாக ஞானசம்பந்தன் அவர்கள் அறிமுக உரையில் கூறுகின்றார்.\n\nஇந்நூலில் பெரியபுராணம் காப்பியம் எனும் நோக்கில் ஞானசம்பந்தன் ஆய்வு மேற்கொண்டுள்ளதாக ம. ரா. போ. குருசாமி தெரிவித்துள்ளார். \n\n"}
{"id": "207239", "url": "https://ta.wikipedia.org/wiki?curid=207239", "title": "தொழிற்றுறைச் சனநாயகம்", "text": "தொழிற்றுறைச் சனநாயகம்\n\nதொழிற்றுறைச் சனநாயகம் (Industrial democracy) என்பது, முடிவுகளை மேற்கொள்ளல், வேலைத்தலங்களில் பொறுப்புக்களையும் அதிகாரங்களையும் பகிர்தல் போன்றவற்றில் தொழிலாளர்களும் ஈடுபடுகின்ற ஒரு ஒழுங்குமுறை ஆகும். பங்கேற்பு மேலாண்மை, அமைப்பு வடிவமைப்புப் போன்றவற்றிலும் தொழிலாளர்களுடைய கருத்துக்கள் கவனத்துக்கு எடுத்துக்கொள்ளப்படுவதுடன், முடிவுகள் எடுப்பதிலும் அவர்கள் பங்கெடுக்கின்றனர் எனினும், தொழிற்றுறைச் சனநாயகத்தைப் பயன்படுத்தும் நிறுவனங்களில், இறுதி முடிவுகளை எடுக்கும் அதிகாரமும் அவர்களுக்கு உண்டு. அத்துடன், இங்கே நிறுவன அமைப்பு வடிவமைப்பு, அதிகாரப் படிநிலை போன்ற விடயங்களையும் தொழிலாளர்கள் முடிவு செய்கின்றனர்.\n\nஉற்பத்திச் சாதனங்கள் தனியாருக்கு அல்லது அரசுக்குச் சொந்தமாக இருப்பதற்குப் பதிலாக வேலை செய்பவர்களே வேலையிடத்தை நிர்வாகம் செய்யும் ஒரு மாதிரியே தொழிற்றுறைச் சனநாயகம் என்று குறிப்பிடப்பட்டாலும், இதில் பிரதிநிதித்துவ வடிவங்களும் உள்ளன. பிரதிநிதித்துவத் தொழிற்றுறைச் சனநாயகமானது, நிர்வாகம், தொழிற் சங்கம், தொழிலாளர் ஆகியோருக்கு இடையாயான தொடர்புகளுக்கு உதவு முகமாகக் குழுக்களையும், ஆலோசனைச் சபைகளையும் போன்ற முடிவுகளை எடுக்கும் அமைப்புக்களை உருவாக்குவதையும் உள்ளடக்கும். \n\n\n"}
{"id": "207246", "url": "https://ta.wikipedia.org/wiki?curid=207246", "title": "இளங்கோ அடிகள் சமயம் எது? (நூல்)", "text": "இளங்கோ அடிகள் சமயம் எது? (நூல்)\n\nஇளங்கோ அடிகள் சமயம் எது? என்பது அ. ச. ஞானசம்பந்தன் அவர்களால் எழுதப்பட்ட ஆய்வு நூலாகும். இந்நூலை கங்கை புத்தக நிலையம் வெளியிட்டுள்ளது.\n\n\nSection::::உள்ளடக்கங்கள்.\nSection::::இளங்கோ அடிகள் சமயம் எது.\nஇப்பகுதியில் இளங்கோவடிகள் சேரன் செங்குட்டுவனின் தம்பி என்றும், ஜைன சமயத்தினை சார்ந்தவன் என்பதையும் மறுத்து ஆசிரியர் கூறுகிறார். இறுதியாக இளங்கோவடிகள் வேறு எம்மதத்தினை சார்ந்தவராக வேண்டுமானாலும் இருக்கலாம், ஆனால் உறுதியாக ஜைன சமயத்தினை சார்ந்தவர் இல்லை என்கிறார்.\n\nSection::::இளங்கோ கண்ட ஊழ்.\nஊழ் எனும் வினையைப் பற்றி இளங்கோவடிகள் சிலப்பதிகாரத்தில் எடுத்துரைக்கும் பகுதிகளை ஆய்வு செய்து கூறியுள்ளார்.\n\nSection::::ஒரே பிறப்பில் வீடு.\nசிலப்பதிகார காவியத்தலைவியான கண்ணகியின் வளர்ச்சியை சைவ, வைணவ நெறிகளின் அடிப்படையில் ஆசிரியர் ஆய்வு செய்துள்ளார்.\n\nSection::::கண்ணகியும் காரைக்கால் அம்மையாரும்.\nசிலப்பதிகாரத்தின் நாயகியான கண்ணகியையும், பெரியபுராணத்தில் வருகின்ற மூன்று பெண்களில் முதியவரான காரைக்கால் அம்மையாரையும் ஒப்பிட்டு இப்பகுதியில் ஆய்வு செய்துள்ளார் ஆசிரியர்\n\nSection::::இளங்கோவும் திருவள்ளுவரும்.\nநீதி நூலை எழுதிய திருவள்ளுவரையும், காப்பியம் எழுதிய இளங்கோவையும் இப்பகுதியில் ஒப்பிட்டு ஆய்வு செய்துள்ளார்.\n\n\nSection::::வெளி இணைப்புகள்.\nஇளங்கோ அடிகள் சமயம் எது\n"}
{"id": "207248", "url": "https://ta.wikipedia.org/wiki?curid=207248", "title": "யமஹா கிரக்ஸ்", "text": "யமஹா கிரக்ஸ்\n\nயமஹா கிரக்ஸ் (\"ஆங்கிலம்: Yamaha Crux\") இந்தியா யமகா மோட்டார் நிறுவனத்தால் உருவாக்கப்பட்ட 106 சிசி திறனுடைய ஒரு ஒற்றை சிலிண்டர், நான்கு வீச்சு கொண்ட மோட்டார் வண்டியாகும். இவ்வண்டி இந்திய சூழல் மற்றும் இந்தியாவின் அண்டைப்பகுதிகளைக் கருத்தில் கொண்டு உருவாக்கப்பட்ட ஒரு இரு சக்கர வாகனமாகும். இதன் மேம்படுத்தப்பட்ட பதிப்பு யமகா லிபேரோ G5 என்ற பெயரில் வழங்கப்படுகிறது. கிரக்ஸ் ஆர்(Crux R) என்கிற பெயரில் ஒரு மாறுபட்ட பதிப்பும் வெளியிடப்பட்டது, இதில் முகப்புவிளக்கு செவ்வக வடிவத்தில் இருக்கும். இந்த மாற்று பதிப்பு குறிப்பிடத்தக்க வகையில் விற்பனையில் சிறப்பாக இல்லையென்பதால் பின்னர் இதன் தயாரிப்பு நிறுத்தப்பட்டது. தற்பொழுது யமகா கிரக்ஸ் விற்பனை நிறுத்தப்பட்டுவிட்டது *யமகா கிரக்ஸ் நிறுத்தம்\n"}
{"id": "207254", "url": "https://ta.wikipedia.org/wiki?curid=207254", "title": "பாப்பா உமாநாத்", "text": "பாப்பா உமாநாத்\n\nபாப்பா உமாநாத்(5 ஆகத்து 1931 – 17 திசம்பர் 2010), இந்திய சுதந்திரப் போராட்ட வீராங்கனையும், இந்திய பொதுவுடமைக் கட்சி (மார்க்சிஸ்ட்)ன் தலைவர்களில் ஒருவருமாவார்.திருவெறும்பூர் சட்டமன்றத் தொகுதி உறுப்பினராகவும் , தமிழகத்தில் அனைத்திந்திய ஜனநாயக மாதர் சங்கத்தை தோற்றுவித்து அதன் நிறுவனத் தலைவராகவும், அகில இந்திய தலைவர்களில் ஒருவராகவும் இருந்தவர்.\n\nSection::::ஆரம்ப வாழ்க்கை.\nதமது சிறு வயதிலேயே பாப்பா உமாநாத் பொன்மலை சங்கத்திடலில் ரயில்வே தொழிலாளர்களோடு இணைந்து பணியாற்றும் வாய்ப்பு கிடைத்தது. ஏராளமான ரயில்வே போராட்டங்களுக்கு வழிகாட்டிட திருச்சி பொன்மலைக்கு வந்த கம்யூனிஸ்ட் தலைவர்களின் பேச்சாற்றல் மற்றும் தலைவர்களின் எளிமையான வாழ்க்கை, தலைவர்களின் அயராது பணியாற்றல் போன்றவைகளால் ஈர்க்கப்பட்டு பாப்பா மார்க்சியக் கொள்கைகளின்பால் தமது ஈடுபாட்டை வளர்த்துக் கொண்டார். ரயில்வே தொழிலாளர் போராட்டங்களின் போது சிறுவயதிலேயே செங்கொடி ஏந்தி போராட்டக்களத்தில் கோஷங்கள் இட்டவாறு சென்றது, அடக்குமுறை காலத்தில் கம்யூனிஸ்ட் இயக்கத் தலைவர்களுக்கு உணவு, தங்குவதற்கு இடம் என தமது தாயார் லட்சுமி அம்மாளுடன் இணைந்து உதவிப் புரிந்தது, கம்யூனிஸ்ட் கட்சிக் கூட்டங்களில் கலந்துகொண்டு தலைவர்களின் பேச்சுகளை கேட்டது அவரது அரசியல் பங்கேற்பை உறுதி செய்தது. அப்போது கம்யூனிஸ்ட் இயக்கத் தலைவர்களில் இளம் தலைவராக விளங்கிய ஆர். உமாநாத்தை திருமணம் செய்து கொண்டார்.\n\nSection::::அரசியல் வாழ்க்கை.\nஇந்திய பொதுவுடமைக் கட்சி (மார்க்சிஸ்ட்) இன் திருச்சி மாவட்ட செயற்குழு, மாநிலக்குழு, மாநில செயற்குழு, மத்தியக்குழு உறுப்பினராக இருந்தார். தோழர் கே. பி. ஜானகி அம்மாள் அவர்களுடன் இணைந்து தமிழகத்தில் அனைத்திந்திய ஜனநாயக மாதர் சங்கத்தை தோற்று வித்து அதன் ஸ்தாபகத் தலைவராக, அகில இந்திய தலைவர்களில் ஒருவராக, புரலவராக தமது இறுதிக்காலம் வரை இயக்கத்திற்கான வளர்ச்சியில் அவரது பங்களிப்பு மகத்தானது.\n\nSection::::வாச்சாத்தி வன்கொடுமை.\nதர்மபுரி வாச்சாத்தியில் நடைபெற்ற மலைவாழ்மக்கள் பெண்களின் மீது அரசு அதிகாரிகள், வனத்துறை அதிகாரிகள், காவல் துறையினர் நடத்திய மிகக் கொடுமையான பாலியல் வன்கொடுமைக்கெதிராக தமிழகம் முழுவதும் பெண்களை அணிதிரட்டி தலைமையேற்று நடத்திய போராட்டங்கள், நீதிமன்றத்தில் பாதிக்கப்பட்ட பெண்களுக்கு நீதி கிடைத்திட எடுக்கப்பட்ட முயற்சிகள் அனைத்திலும் இவரின் பங்கு இருந்தது.\n\nSection::::சிதம்பரம் பத்மினி காவல் நிலையத்தில் பாலியல் வன்கொடுமை.\nசிதம்பரம் பத்மினி காவல் நிலையத்தில் பாலியல் வன்கொடுமைக்கு ஆளாக்கப்பட்ட பின்னணியில் இக்கொடுமையைக் கண்டித்தும், பாதிக்கப்பட்ட பத்மினிக்கு நீதி கிடைத்திடவும், பத்மினிக்கு அரசு வேலை அரசு நிவாரணம் கிடைத்திடவும், அவர் தொடர் முயற்சிகள் எடுத்தார்.\n\nSection::::பிரேமானந்தா ஆசிரம பாலியல் வன்கொடுமை.\nபிரேமானந்தா ஆசிரமத்தில் நடந்த பெண்களுக்கு எதிரான பாலியல் வன்கொடுமை, ஆசிரமத்தில் நடந்த கொலைகளை மக்கள் மத்தியில் அம்பலப்படுத்தி பலவேறு வடிவங்களில் தமிழகம் முழுவதும் பல்லாயிரக்கணக்கான பெண்களை திரட்டி போராட்டங்கள் நடத்தி, வழக்குகளில் வெற்றிக்கண்டார்.\n\nSection::::சட்டமன்றத் தொகுதி உறுப்பினர்.\nதிருவெறும்பூர் சட்டமன்றத் தொகுதி உறுப்பினராக இருந்தபோது பொன்மலைப் பகுதிக்கு காவிரி கூட்டுக் குடிநீர்த் திட்டம் கொண்டு வருவதிலும், பொதுமக்களின் அடிப்படை பிரச்சனைகளில் தலையிட்டு அனைத்திலும் தீர்வுகாண்பதில் சட்டமன்றத்திலும், அரசியல் கட்சி தலைவர்களோடும், அதிகாரிகளிடமும் இடைவிடாது பேச்சு வார்த்தை நடத்தி நிறைவேற்றியுள்ளார்.\n"}
{"id": "207263", "url": "https://ta.wikipedia.org/wiki?curid=207263", "title": "சீத்தாராம் யெச்சூரி", "text": "சீத்தாராம் யெச்சூரி\n\nசீத்தாராம் யெச்சூரி (பிறப்பு ஆகஸ்டு‍ 12, 1952) இந்திய அரசியல்வாதி. இந்திய கம்யூனிஸ்ட் கட்சி (மார்க்சிஸ்ட்) இன் பொதுச் செயலாளர் மற்றும் பாராளுமன்ற குழுவின் தலைவரும் ஆவார்.\n\nSection::::அரசியல் வாழ்க்கை.\n1974 ஆம் ஆண்டு‍ இந்திய மாணவர் சங்கத்தி்ல் உறுப்பினராக சேர்ந்தார். ஒரு‍ சில வருடங்களுக்குப் பின் இந்திய கம்யூனிஸ்ட் கட்சி (மார்க்சிஸ்ட்) இல் இணைந்தார். 1975 இல் ஜவகர்லால் நேரு பல்கலைக்கழகத்தில் முதுகலை பட்டப் படிப்பை பொருளியல் துறையில் பெற்றார்.\n\nநூல்கள்\n\nயச்சரி பின்வரும் புத்தகங்களை எழுதினார்:\n\nஇந்த இந்து ராஷ்ட்ரா என்ன ஆகிறது?: கோல்வால்கரின் பாசிஸ்டிக் சித்தாந்தம் மற்றும் குங்குமப்பூ பிரிகேட்ஸ் பயிற்சி (முன்னணி வெளியீடுகள், ஹைதராபாத், 1993)\n\nபோலி இந்து மதம் அம்பலம்: குங்குமப்பூ பிரிகேட்ஸ் தொன்மங்கள் மற்றும் ரியாலிட்டி (இந்திய கம்யூனிஸ்ட் கட்சி (மார்க்சிஸ்ட்), புது தில்லி, 1993)\n\nஇன்று இந்திய அரசியல் சாதி மற்றும் வகுப்பு (பிரஜாசக்தி புத்தக ஹவுஸ், ஹைதராபாத், 1997)\n\nஎண்ணெய் பூல் பற்றாக்குறை அல்லது ஏமாற்றத்தின் செஸ்பூல் (இந்திய கம்யூனிஸ்ட் கட்சி (மார்க்சிஸ்ட்), புது தில்லி, 1997)\n\nமாறும் உலகில் சோசலிசம் (பிரஜாசக்தி புத்தகம், ஹைதராபாத், 2008)\n\nஇடது கை இயக்கம்: கான்கிரீட் நிபந்தனைகளின் கான்கிரீட் பகுப்பாய்வு (பிரஜாசக்தி புக் ஹவுஸ், ஹைதராபாத், 2012)\n\nமோடி அரசு: கம்யூனிசத்தின் புதிய சர்ச்சை (பிரஜாசக்தி புத்தகம், ஹைதராபாத், 2014)\n\nகம்யூனலிசம் எதிராக மதச்சார்பின்மை\n\nக்ரினா கி ராஜ்னிட்டி (வாணி பிரகாசன், புது தில்லி, 2006) (இந்தி மொழியில்)\n\nயச்சரி பின்வரும் புத்தகங்களை திருத்தியுள்ளார்:\n\nமக்கள் போராட்டத்தின் சுதந்திர தினம் (இந்திய கம்யூனிஸ்ட் கட்சி (மார்க்சிஸ்ட்), புது தில்லி, 2008)\n\nபெரிய எழுச்சி ஒரு இடது மதிப்பீடு (இந்திய கம்யூனிஸ்ட் கட்சி (மார்க்சிஸ்ட்), புது தில்லி)\n"}
{"id": "207271", "url": "https://ta.wikipedia.org/wiki?curid=207271", "title": "வே. மணிகண்டன் (ஒளிப்பதிவாளர்)", "text": "வே. மணிகண்டன் (ஒளிப்பதிவாளர்)\n\nவே.மணிகண்டன் (V. Manikandan, பிறப்பு: ஜனவரி 1968) இந்தியாவின் முன்னணி ஒளிப்பதிவாளர்களுள் ஒருவர். தமிழகத்தின் கோயம்புத்தூரைச் சார்ந்தவர். இவர் புகழ்பெற்ற தமிழ்த் திரைப்பட தட்டி விளம்பர ஓவியரான வேலாயுதம் பிள்ளையின் மகனாவார். இவர் புகழ்பெற்ற ஓவியர் ஜீவாவின் தம்பி ஆவார். பெரும் வெற்றி பெற்ற தமிழ், மலையாளம் மற்றும்இந்தித் திரைப்படங்களுக்கு ஒளிப்பதிவாளராகப் பணியாற்றியுள்ளார். 3,000 அதிகமான விளம்பரப்படங்களுக்கும் ஒளிப்பதிவு செய்துள்ளார். அந்நியன் திரைப்படத்திற்காக \"சிறந்த ஒளிப்பதிவாளர்\" விருதைப் பெற்றுள்ளார். இவர் 1994 ஆம் ஆண்டு அதர்மம் திரைப்படத்தில் தனது முதல் திரைப்பட ஒளிப்பதிவைச் செய்தார். திரைப்படத்துறையின் மணிரத்தினம் மற்றும் சங்கர் போன்றோரால் மிகச் சிறந்த ஒளிப்பதிவாளர் என பாராட்டப்பட்டவர். \"ஆசிய பசிபிக் சினிமா விருதை\" ரா.வன் திரைப்படத்திற்காகப் பெற்றுள்ளார்.\n\n"}
{"id": "207272", "url": "https://ta.wikipedia.org/wiki?curid=207272", "title": "கே. பி. நீலமணி", "text": "கே. பி. நீலமணி\n\nகே. பி. நீலமணி ஒரு தமிழ் எழுத்தாளராவார். இவருடைய படைப்புகளை தமிழக அரசு நாட்டுடைமையாக்கியுள்ளது.\n\n\n"}
{"id": "207273", "url": "https://ta.wikipedia.org/wiki?curid=207273", "title": "லூமன்", "text": "லூமன்\n\nலூமன் (\"Lumen\") என்பது ஒளிப் பாய்வின் (Luminous flux) அலகு. இது ஒரே சீரான, புள்ளி அளவிலான ஒரு கேண்டெலா (Candela ) செறிவுடைய ஒளிமூலத்திலிருந்து ஒரு வினாடியில் ஒரு அலகு திண்கோணம் வழியாக வெளிப்படும் ஒளியின் அளவாகும். அல்லது ஒரு கேண்டலா செறிவுடைய ஒளிமூலத்திலிருந்து ஒரு வினாடியில் இந்த மூலகத்திலிருந்து அலகு தொலைவில் அலகு பரப்பினை வந்தடையும் ஒளியின் அளவு ஒரு லூமன் எனப்படும்.\n"}
{"id": "207274", "url": "https://ta.wikipedia.org/wiki?curid=207274", "title": "ஏ. கே. வேலன்", "text": "ஏ. கே. வேலன்\n\nஏ. கே. வேலன் ஒரு தமிழ் எழுத்தாளராவார். இவருடைய படைப்புகளை தமிழக அரசு நாட்டுடைமையாக்கியுள்ளது.\n\nSection::::வாழ்க்கை வரலாறு.\nஏ.கே. வேலனின் இயற்பெயர் அ.குழந்தைசாமி என்பதாகும். தஞ்சாவூர் மாவட்டத்திலுள்ள ஆலங்குடி எனும் கிராமத்தில் அருணாசலம் பிள்ளை - இராமாமிர்தம் அம்மை தம்பதிகளுக்கு மகனாக 1921 ஆம் ஆண்டு அக்டோபர் 24ல் பிறந்தார். \n\nஈ.வே.ராமசாமியின் அழைப்பினை ஏற்று தனது பள்ளி ஆசிரியர் பதவியை துறந்து திராவிட இயக்கத்தில் பணியாற்றத் தொடங்கினார். அத்தருணத்தில் எரிமலை எனும் நாளேட்டினை நடத்தியமையால், ஏ.கே.வேலன் என்று தனது பெயரினை மாற்றிக் கொண்டார். கந்தசாமிபிள்ளை என்பவரின் மகள் ஜெயலட்சுமியை திருமணம் செய்துகொண்டார். இவர்களுக்கு ஓர் ஆண்குழந்தை 16-6-1952ஆம் நாள் பிறந்தது.\n\n\n"}
{"id": "207277", "url": "https://ta.wikipedia.org/wiki?curid=207277", "title": "அ. மு. பரமசிவானந்தம்", "text": "அ. மு. பரமசிவானந்தம்\n\nஅ. மு. பரமசிவானந்தம் ஒரு தமிழ் எழுத்தாளராவார். இவருடைய படைப்புகளைத் தமிழக அரசு நாட்டுடைமையாக்கியுள்ளது.\n\n\n"}
{"id": "207284", "url": "https://ta.wikipedia.org/wiki?curid=207284", "title": "கங்கர் காதி தேசியப் பூங்கா", "text": "கங்கர் காதி தேசியப் பூங்கா\n\nகங்கர் காதி தேசியப் பூங்கா (Kanger Ghati) தேசியப்பூங்கா இந்தியாவின் சத்தீசுகர் மாநிலத்தில்,\nபஸ்தர் மாவட்டத்தின் நிர்வாகத் தலைமையிடமான ஜெகதல்பூர் அருகில் அமைந்துள்ளது. 1982 ஆம் ஆண்டு இது தேசியப் பூங்காவாக அறிவிக்கப்பட்டது. இதன் பரப்பளவு சராசரி 200 சதுர கிலோமீட்டர்கள் ஆகும். \n\nஇந்தத் தேசியப்பூங்காவினூடே \"கங்கர்\" நதி செல்வதால் இது கங்கர் காதி தேசியப் பூங்கா என அழைக்கப்படுகிறது. இயற்கை ஆர்வலர்கள் மற்றும் ஆராய்ச்சியாளர்களின் முக்கிய இடமாக இப்பூங்கா திகழ்கிறது. இப்பூங்காவில் 49 வகையான பாலூட்டிகளும் 144 வகையான பறவைகளும் 37 வகையான ஊர்வனங்களும் 91 வகையான வண்ணத்துப்பூச்சிகளும் மற்றும் 113 வகையான சிலந்திகளும் இருப்பதாக அறியப்பட்டுள்ளது. இப்பூங்கா பெரும்பாலும் பாறைகளால் ஆனது. சுற்றுலாப்பயணிகள் இப்பூங்காவிற்குச் செல்ல நவம்பர் முதல் ஜூன் வரையிலான மாதங்கள் வசதியானவை ஆகும்.\n\nSection::::புகைப்படங்கள்.\nஇத்தேசியப் பூங்காவில் எடுக்கப்பட்ட புகைப்படங்களுள் சில கீழே,\n"}
{"id": "207291", "url": "https://ta.wikipedia.org/wiki?curid=207291", "title": "கெய்புல் லாம்சோ தேசியப் பூங்கா", "text": "கெய்புல் லாம்சோ தேசியப் பூங்கா\n\nகெய்புல் லாம்சோ தேசியப் பூங்கா (The Keibul Lamjao National Park) இந்தியாவின் மணிப்பூர் மாநிலத்தில் \"பிஷ்னுபூர்\" மாவட்டத்தில் அமைந்துள்ளது. இப்பூங்காவின் மொத்தப் பரப்பளவு சுமார் 40 சதுர கிலோமீட்டர்கள் ஆகும். இது இந்தியாவின் வடகிழக்குப் பகுதியில் அமைந்துள்ளது. இப்பூங்காவினுள் லோக்டாக் ஏரி அமைந்துள்ளது. பொதுமக்கள் மற்றும் தன்னார்வலர்களின் முயற்சியால் இது 1966 ஆம் ஆண்டு வனவிலங்குகள் காப்பகமாக அறிவிக்கப்பட்டு பின்னர் 1977 ஆம் ஆண்டு மார்ச் மாதம் 27 ஆம் தியதி தேசியப் பூங்காவாக அறிவிக்கப்பட்டது.\nஇத்தேசியப் பூங்காவானது மீன் பிடிப்போராலும், வெள்ளப்பெருக்கினாலும், மின் உற்பத்தி நிலையத்தினாலும் பாதிக்கப்படுவதாக இயற்கை ஆர்வலர்கள் குற்றம் சாட்டுகின்றனர். இப்பூங்கா மணிப்பூர் தலைநகர் இம்பால் நகரிலிருந்து 53 கிலோமீட்டர்கள் தொலைவில் அமைந்துள்ளது.\n\nSection::::புகைப்படங்கள்.\nஇப்பூங்காவிலுள்ள விலங்குகள் மற்றும் பறவைகளின் புகைப்படங்களுள் சில கீழே,\n"}
{"id": "207292", "url": "https://ta.wikipedia.org/wiki?curid=207292", "title": "லோக்டாக் ஏரி", "text": "லோக்டாக் ஏரி\n\nலோக்டாக் ஏரி (Loktak Lake) ஒரு நன்னீர் ஏரியாகும். இது இந்தியாவின் மணிப்பூர் மாநிலத்தில் \"மொய்ராங்\" பகுதியில் அமைந்துள்ளது. இது \"மிதக்கும் ஏரி\" எனவும் அழைக்கப்படுகிறது. \"லோக்\" எனும் மணிப்பூரிச் சொல்லுக்கு சிற்றோடை எனவும் \"டாக்\" எனும் சொல்லுக்கு முடிவு என்றும் பொருள். இந்த ஏரிப்பகுதியில் கெய்புல் லாம்சோ தேசியப் பூங்கா 40 சதுர கிலோமீட்டர்கள் பரப்பளவில் அமைந்துள்ளது. இந்தப் பழமையான ஏரி மணிப்பூர் மாநிலத்தின் பொருளாதார மூலமாக விளங்குகிறது. இந்த ஏரியின் தண்ணீரானது மின்சார உற்பத்தி, குடிநீர் மற்றும் விவசாயப் பயன்பாட்டிற்காக உபயோகப்படுத்தப்படுகிறது. மேலும் இப்பகுதி மக்களின் முக்கிய மீன்பிடித் தலமாகவும் இந்த ஏரி விளங்குகிறது. இந்த ஏரியின் மீது மக்களின் தாக்கம்(severe pressure) அதிக அளவு உள்ளது. இந்த ஏரியைச் சுற்றி 1,00,000 மக்கள் வசிக்கின்றனர். 1993 ஆம் ஆண்டு ஜூன் மாதம் 16 ஆம் தியதி இந்த ஏரி பாதுகாக்கப்பட்ட பகுதியாக அறிவிக்கப்பட்டது. இந்த எரியின் சராசரி வருடாந்திர மழையளவு 1,183 மில்லிமீட்டர்கள் ஆகும். பிப்ரவரி மற்றும் மார்ச் மாதங்கள் வறட்சியான மாதங்கள் ஆகும். இந்த ஏரியில் 105 மெகாவாட் திறனுள்ள நீர் மின் நிலையம் அமைக்கப்பட்டுள்ளது.\n"}
{"id": "207293", "url": "https://ta.wikipedia.org/wiki?curid=207293", "title": "கற்பனைச் சமூகவுடமை", "text": "கற்பனைச் சமூகவுடமை\n\nகற்பனைச் சமூகவுடமை (Utopian socialism) என்பது, நவீன சமூகவுடமையின் தொடக்கச் சிந்தனை ஓட்டம் ஆகும். என்றி டி செயின்ட் சைமன், சார்லசு ஃபூரியர், ராபர்ட் ஓவென் போன்றோரின் படைப்புக்கள் இதற்கு எடுத்துக்காட்டுகள். மேற்படி ஆக்கங்களிலிருந்தே கார்ல் மார்க்சும், பிற தொடக்ககால சமூகவுடமை வாதிகளும் தூண்டுதல்களைப் பெற்றனர். எனினும், புரட்சிகர சமூக சனநாயக இயக்கங்களுக்கு எதிரான இந்தக் கற்பனையான இலட்சியச் சமூகங்கள் பற்றிய நோக்கு, சமூகத்தின் பொருள்சார் நிலைமைக்கு மாறானது என்றும் அதனால் இது திரிபுவாதம் என்றும் பார்க்கப்பட்டது. எக்காலத்தையும் சேர்ந்த ஒருவரோ அல்லது ஒரு தொகுதி எண்ணங்களோ கற்பனைச் சமூகவுடமை சார்ந்ததாகக் கருதப்படலாமாயினும், 19 ஆம் நூற்றாண்டின் முதற் கால் பகுதியில் வாழ்ந்த சமூகவுடமைவாதிகளின் சிந்தனைகளைக் குறிப்பதற்கே பிற்காலச் சமூகவுடமைவாதிகள் இச்சொல்லைப் பயன்படுத்துகின்றனர். அச்சிந்தனைகளை நடைமுறைக்கு ஒவ்வாதவை என்று மறுக்கும் ஒரு எதிர்மறைச் சொல்லாகவே \"கற்பனை\" என்ற அடைமொழி பயன்படுகிறது. \n"}
{"id": "207294", "url": "https://ta.wikipedia.org/wiki?curid=207294", "title": "சிற்றோடை", "text": "சிற்றோடை\n\nசிற்றோடை (\"Stream\") என்பது சிறிய அளவில் நீர் வடிந்து செல்லும் படுகை ஆகும். இவை ஆற்றை விடச் சிறியவை. இவை ஆறுகளிலிருந்து பிரிகின்றன அல்லது பல சிற்றோடைகள் ஒன்றிணைந்து ஆறாக மாறுகின்றன. காடுகளில் மழைக்காலக் கசிவு நீர் சிற்றோடையாக உருவெடுக்கின்றது. பனியும் உருகி சிற்றோடையாக மாறுகிறது. சிற்றோடையைச் சார்ந்து பல்வேறு விலங்கினங்கள், பறவைகள் வாழ்கின்றன. நீர்ச்சுழற்சியில் சிற்றோடைகள் முக்கிய பங்கு வகிக்கின்றன. இவை நிலத்தடி நீரை அதிகரிக்கின்றன. காடுகளின் செழிப்பிற்கும் அதன் வளத்திற்கும் உதவுகின்றன.\n"}
{"id": "207298", "url": "https://ta.wikipedia.org/wiki?curid=207298", "title": "சல்மா (ஆவண நிகழ்படம்)", "text": "சல்மா (ஆவண நிகழ்படம்)\n\nசல்மா என்பது 2013 இல் வெளிவந்த ஒரு தமிழ் ஆவண நிகழ்படம் ஆகும். இது கவிஞர் சல்மாவினது தன்வரலாற்றையும் அவர் சந்தித்த ஒடுக்குமுறைகளின் பின்னால் உள்ள சமூக, சமய, பண்பாட்டு, அரசியல் சிக்கல்களையும் பற்றியது ஆகும். \nஇப் படத்தை கிம் லோங்னோரோ (Kim Longinotto) இயக்கினார்.\n\nஇப் படம் சண்டான்சு திரைப்பட விழாவில் முதலில் திரையிடப்பட்டு, பின்னர் பல நாட்டு விழாக்களிலும் நிகழ்வுகளில் திரையிடப்பட்டது.\n\n"}
{"id": "207300", "url": "https://ta.wikipedia.org/wiki?curid=207300", "title": "தமிழின் தூதுவர்", "text": "தமிழின் தூதுவர்\n\nதமிழின் தூதுவர் அல்லது அம்பாசிடர் ஒப் தமிழ் (Ambassador of Tamil) என்பது 2013 இல் வெளிவந்த தமிழ் ஆங்கில ஆவண நிகழ்படம் ஆகும். இது சேவியர் தனிநாயகம் அடிகளாரின் வாழ்கையையும், அவர் தமிழுக்கு ஆற்றிய பணிகளையும் ஆவணப்படுத்துகிறது. இதனை செந்தில் வீணு இயக்கி உள்ளார்.\n\n"}
{"id": "207313", "url": "https://ta.wikipedia.org/wiki?curid=207313", "title": "லீனா மணிமேகலை", "text": "லீனா மணிமேகலை\n\nலீனா மணிமேகலை தமிழ்க் கவிஞர், ஆவண நிகழ்படக் கலைஞர், சமூகச் செயற்பாட்டாளர். பெண்கள் உரிமைகள், பாலியல், சமூக ஒடுக்குமுறைகள், ஈழப் போராட்டம் உட்பட்டன இவரது கவிதைகளின் கருப்பொருள்களாக அமைகின்றன.\n\n\n"}
{"id": "207314", "url": "https://ta.wikipedia.org/wiki?curid=207314", "title": "நுகர்வோர் விழிப்புணர்வு", "text": "நுகர்வோர் விழிப்புணர்வு\n\nநுகர்வோர் விழிப்புணர்வு என்பது தாம் பயன்படுத்தும் பொருட்கள் மற்றும் சேவைகள் குறித்துத் தங்களுடைய உரிமைகளை ’நுகர்வோர் அறிந்திருத்தல்’ ஆகும். \n\nSection::::வரலாறு.\nமுதல் நுகர்வோர் இயக்கம் இங்கிலாந்தில் இரண்டாம் உலகப் போரின் போது தொடங்கியது.\n\nSection::::நுகர்வோர் விழிப்புணர்வின் அவசியம்.\nநுகர்வோர் நலன்களை மறந்து அதிக விலை, குறைந்த எடை, பொருட்களில் கலப்படம், தவறாக வழிநடத்தும் விளம்பரங்கள் போன்றவற்றின் மூலம் அதிக பணம் ஈட்டும் நோக்கில் செயல்படுபவர்களிடமிருந்து நுகர்வோரைக் காக்க இந்த விழிப்புணர்வு அவசியம்.\n\n"}
{"id": "207315", "url": "https://ta.wikipedia.org/wiki?curid=207315", "title": "முளைப்பாரி", "text": "முளைப்பாரி\n\nமுளைப்பாரி என்னும் அரிய தொழில்நுட்பத்தை இப்போதுள்ள விவசாயிகள் துச்சமாக எண்ணியதன் விளைவுதான் இன்று பல ஆயிரம் பாரம்பரிய விதைகளை இழந்துவிட்டோம். மரபணுமாற்ற அல்லது மானிய விதை என்று வீரியமில்லா சொத்தை விதைகளை வாங்கி, விதை திணிப்பை ஏற்றுக் கொண்டதின் விளைவே விவசாயம் உச்சி முகர்வதாக இல்லை. வருடாவருடம் விவசாயிகள் கொத்துக் கொத்தாக செத்து மடிகிறார்கள். எல்லாவற்றிற்கும் காரணம் முளைப்பாரி தொழில்நுட்பத்தை நாம் கைவிட்டதுதான். விவசாயிகள் பருவம் பார்த்து விவசாயம் செய்து அறுவடை செய்யும் நேரத்தில் முதலில் அடுத்த போகத்திற்கான தரமான விதைகளை தன்னுடைய நிலத்திலேயே தேர்வு செய்ய காலம்காலமாக கடைபிடித்த தொழில்நுட்பம் முளைப்பாரி.\n\nவிதைகளை தேர்வு செய்வதிலேயே பல நுட்பங்களை கடைப்பிடிப்பார்கள். நோய்தாக்குதல் இல்லாத தரமான பயிர்களில் இருந்து நன்றாக விளைந்த விதைகளை தேர்வு செய்வார்கள். அவ்வாறு தேர்வு செய்த நெல்,தானிய விதைகளை குதிர்களிலும்,கோட்டை கட்டியும்,சணல் அல்லது துணி சாக்குகளிலும் கொட்டி வைத்து பாதுகாப்பார்கள். அந்த விதைகளை பூச்சி தாக்குதலில் இருந்து காப்பாற்ற ஒவ்வொரு அமாவாசையன்றும் பனி மற்றும் வெயிலில் காய வைத்து, அவற்றுடன் வேம்பு, மஞ்சள், நொச்சி, வசம்பு மற்றும் பல மூலிகைகள் சேர்த்து பாதுகாப்பார்கள். அவ்வாறு பாதுகாத்த விதைகளை அடுத்தப் பருவத்தில் விதைப்பதற்கு முன் விதைகளின் முளைப்புத் திறனை சோதனை செய்த பிறகே விதைப்பது தமிழர்களின் பண்ணெடுங்கால வழக்கமாக இருந்திருக்கிறது. அப்படி நம் முன்னோர்கள் குழுவாக சேர்ந்து கூட்டு முயற்சியாக செய்ததுதான் முளைப்பாரி திருவிழாவாகும்.\n\nபெரும்பாலும் மாசி,பங்குனி,சித்திரை மாதங்களில் கோடை சாகுபடிக்கான விதைகளை முளைப்பாரி சோதனை செய்து கோடை சாகுபடி மேற்கொள்வார்கள். இன்னும் சில பகுதிகளில் விதைக்கும் காலத்திற்கு முன்னர் சோதிப்பார்கள். வளர்பிறை நாட்களில் விதைகளை பாவி, ஒன்பதாம் நாள் ஊர்வலம் எடுத்து சென்று காட்சிப்படுத்துவார்கள். பின்னர் 10 ம் நாள் ஓடும் தண்ணீரில் கரைப்பார்கள். அந்த தொழில்நுட்பம்தான் காலப்போக்கில் மக்களின் பார்வையிலேயே இருக்க வேண்டும் என்பதற்காக முளைப்பாரி திருவிழாவாகவும், திருமணம் உள்ளிட்ட சுபகாரியங்களின்போது பெண்கள் முளைப்பாரி சட்டிக்களை தூக்கி சுற்றும் நிகழ்வாகவும் தமிழர்களால் கொண்டாடப்பட்டது.\n\nகிராமங்களில் உள்ள நாட்டுப்புற பெண் தெய்வங்களுக்கு முளைப்பாரி இட்டு பொங்கல் வைத்து கொண்டாடப்படும். பெண்கள் வளமையின் குறியீடாக திகழ்வதால்,விதை முதல் ஜல்லிக்கட்டு காளை, முளைப்பாரி தேர்வு, பாதுகாப்பு வரை பெண்கள் வசம் தமிழர்களால் ஒப்படைக்கப்பட்டிருக்கிறது. வளர்பிறை காலங்களில் காப்புக்கட்டி முளைப்பாரிக்கான வேலை தொடங்கப்படும். அதற்கு குறியீடாக வீட்டின் நிலைப்பகுதியில் வேப்ப இலை தோரணம் கட்டி ஊருக்கு, 'இந்த வீட்டில் முளைப்பாரி போட்டுள்ளார்கள்' என்று அறிவிப்பு செய்யபட்டிருக்கிறது. முளைப்பாரி போடுவதற்கு மண்பானை,பனை,மூங்கில் கூடைகள் எடுத்து ஆறு அல்லது குளத்தில் வண்டல் மண் எடுத்து வந்து அதனுடன் மக்கிய எடுக்கிலையை சேர்த்து,முளைப்பாரி சட்டி தயார் செய்யப்படும். பின் பாதுகாத்த விதைகளை சாணப்பால் அல்லது பஞ்சகவ்யம் போன்றவற்றில் ஊற வைத்து, விதை நேர்த்தி செய்திருக்கிறார்கள். பின் அந்த விதையை சணல் சாக்கில் வைக்கோல் சேர்த்து இரவில் முளைக்கட்டப்படும். முளைக்கட்டிய பின் விதைகளை மண் கலவைகள் நிரம்பிய தொட்டியில் விதைப்பார்கள். அதிக சூரிய ஒளிப்படாத இடங்களில் வைக்கப்பட்டு காலை,மாலை நேரங்களில் தண்ணீர் தெளிப்பார்கள். முளைப்பாரி போட்ட வீடுளில் மாமிசம் சமைப்பதில்லை. அனைவரும் சுத்தமாக இருக்க அறிவுறுத்தப்படுவார்கள். அந்நாட்களில் வெளிநபர் யாரையும் வீட்டுக்குள் அனுமதிப்பதில்லை.\n\nமேலும் பெண்கள் மாதவிடாய் காலங்கலில் முளைப்பாரியின் அருகில் அனுமதிக்கப்படுவதில்லை. அந்த நேரங்களில் அவர்களின் உடம்பில் இருந்து அதிகப்படியான வெப்பம் மற்றும் தேவையில்லாத கழிவுகள் வெளியேறுவதால், அது பச்சிளம் குழந்தை போல் உள்ள முளைப்பாரியின் வளர்ச்சியை பாதிக்கும் என்று அனுமதிக்காமல் இருந்திருக்கிறார்கள். காலப்போக்கில்தான் அது பெண்களை இழிவுபடுத்தும் தீட்டு என்று திசைமாறிவிட்டது. முளைப்பாரி போட்ட மறுநாளில் இருந்து வீட்டின் முன்பு வட்டமாக நின்று கொண்டு பெண்கள் கும்மியடிப்பார்கள். இந்த கும்மி ஓசை எழுப்புவது போல் முளைப்பாரியும் முளைத்து வெளிவரும் என்று நம்பிக்கை. அதில் இருந்து ஒன்பதாம் நாளில் இவ்வாறு பாதுகாத்த முளைப்பாரியை ஊர் பொது இடத்தில் வைப்பார்கள். அப்போது ஊரின் அனுபவ விவசாயிகள், யாருடைய விதையின் முளைப்பாரி வீரியமாக வளர்ந்துள்ளதோ, அவருடைய முளைப்பாரியை சுட்டிக்காட்டி அனைவருக்கும் சிறந்த விதையாக அடையாளம் காட்டுவார்கள். அந்த விதை அந்த வருடத்தின் ஊரின் செழிப்பை நிர்ணயிக்கும் குறீயீடாக இருக்கும். அப்படி செழிப்பான விதை முளைப்பாரியை செய்து காட்ட ஒவ்வொரு விவசாயியும் அடுத்தடுத்த வருடங்களில் ஆர்வம் காட்டுவர்.\n\nபின் அந்த முளைப்பாரிகளை சுற்றி வட்டமாக பெண்கள் நின்று பாடலுடன் கும்மி கொட்டுவர். இன்னொரு பக்கம், அனைவரும் பார்க்கும் வண்ணம் ஒயிலாட்டம், பறையாட்டம், சிலம்பாட்டம், புலியாட்டம் என்று பாரம்பரிய கலைகளை சிறுவர்களும், இளைஞர்களும் செய்து காட்டுவர். அந்த முளைப்பாரியை தூக்கியபடி இதே ஆரவாரத்துடன் ஊர் முழுக்க சுற்றி வருவார்கள். பின் ஊரே ஒன்றுகூடி பொங்கல் வைத்து, கொழுக்கட்டை, மாவிளக்கு, துள்ளுமாவு, இளநீர், பானகம், நீர்மோர், வேப்பிலை கரகம் வைத்து பெண் தெய்வத்திற்கு படைப்பர். இந்த சடங்கினால் கோடை காலங்களில் ஏற்படும் அம்மை போன்ற நோய்கள் தொற்றாமல் தடுக்கப்படும். பின்பு பத்தாம் நாளில் இந்த முளைப்பாரியை ஓடும் நீரில் கரைத்து, பயிர் போகும் இடமெல்லாம் செழிக்க பாட்டுடன் வழியனுப்பி வைத்து திருவிழாவை முடித்து வைப்பார்கள். இந்த முளைப்பாரி கரைப்பு நிகழ்வானது விவசாயிகளுக்கு துணை புரியும் நீர்நிலைகளின் அவசியத்தை நினைவில் நிறுத்துவதற்காக நடத்தப்படுகிறது. இப்படி வழிப்பாடு,திருவிழாவில் மட்டுமட்டுமல்லாது முளைப்பாரி அவசியத்தை அனைவரும் அறிந்தே இருக்க வேண்டும் என்பதற்காக திருமணம் உள்ளிட்ட முக்கிய சுப நிகழ்வுகளிலும் முளைப்பாரி வைபோகத்தை தவறாமல் இடம்பெற செய்திருக்கிறார்கள் நம் முன்னோர்கள். கோவலன், கண்ணகி திருமணத்தின்போது தானிய முளைப்பாரி கொண்ட குடங்களை பெண்கள் ஏந்தி வந்தததை சிலப்பதிகாரம், 'விரித்தபாலிகை முளைக்குட நிரையினர்' என்று சுட்டுகிறது.\n\nஇப்படி,விதைநேர்த்தியின் முக்கிய அங்கமாக இருந்த முளைப்பாரி திருவிழாவையும் யாரும் இப்போது நடத்துவதில்லை. திருமண சுபநிகழ்ச்சிகளிலும் யாரும் முளைப்பாரி சட்டிகளை ஏந்தி சுற்றுவதில்லை. அதனால்தான்,நமது பாரம்பரிய விதைகளை நாம் இழந்து, இன்று ஹைபிரிட் விதைகளை முளைக்க வைத்து, அதை உண்டு ஹைஸ்பீடில் மேலே போகிறோம். நமது முன்னோர்கள் கண்டறிந்த அதிசய அட்சய விதைநேர்த்தி தொழில்நுட்பமான முளைப்பாரி நிகழ்வை மறுபடியும் செயல்படுத்து, பாரம்பரிய விதைகளை மீட்டெடுப்போம். புதையும் நமது விவசாயிகளின் வாழ்வை தெம்பூட்டுவோம்.\n"}
{"id": "207316", "url": "https://ta.wikipedia.org/wiki?curid=207316", "title": "பன்னேருகட்டா தேசியப் பூங்கா", "text": "பன்னேருகட்டா தேசியப் பூங்கா\n\nபன்னேருகட்டா தேசியப் பூங்கா (Bannerghatta) இந்தியாவின் கர்நாடகம் மாநிலத்தில் அமைந்துள்ளது. இது 2002 ஆம் ஆண்டு தேசியப் பூங்காவாக அறிவிக்கப்பட்டது. இப்பூங்கா பெங்களூர் நகரத்திலிருந்து 22 கிலோமீட்டர்கள் தொலைவில் அமைந்துள்ளது. இந்தத் தேசியப் பூங்கா 104.27 சதுர கிலோமீட்டர்கள் பரப்பளவு கொண்டது. பெங்களூரின் முக்கியமான சுற்றுலாத் தலங்களில் இதுவும் ஒன்று. இந்தப் பூங்காவில் இந்தியப் புலிகள், வெள்ளைப் புலிகள், சிங்கங்கள், யானைகள், சிறுத்தைகள், மான்கள் மற்றும் பல்வேறு வகையான பாலூட்டிகள் காணபடுகின்றன. இப்பூங்காவின் உள்ளே 30,000 சதுர மீட்டர்கள் பரப்பளவில் வண்ணத்துப் பூச்சிப் பூங்கா ஒன்றும் அமைந்துள்ளது.\n"}

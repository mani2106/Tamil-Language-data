{"id": "201292", "url": "https://ta.wikipedia.org/wiki?curid=201292", "title": "மதுரை நாயக்கர்கள்", "text": "மதுரை நாயக்கர்கள்\n\nமதுரை நாயக்கர்கள், மதுரையையும், அதைச் சார்ந்த பகுதிகளையும் 1529 தொடக்கம், 1736 வரை ஆண்டார்கள். தெலுங்கைத் தாய்மொழியாகக் கொண்ட இவர்கள் 12ஆம் நுாற்றாண்டில் விஜயநகரப் பேரரசசு உருவானபோது அரசப் பிரதிநிதிகளாக இருந்தனர். விஜயநகரப் பேரரசு பலமிழந்தபோது, தங்கள் ஆட்சிப்பகுதிகளில் தங்களைப் பலப்படுத்திக்கொண்டு பேரரசிலிருந்து தங்களை விடுவித்துக் கொண்டனர். நிர்வாக முறைகளில் புதுமைகளைப் புகுத்தியதன் மூலம் மதுரை நாயக்கர்கள் மக்களோடு தங்கள் தொடர்புகளை வலுப்படுத்திக் கொண்டனர். இவற்றுள் தங்கள் நாட்டை 72 பாளையங்களாகப் பிரித்து நிர்வாகம் மேற்கொண்டது முக்கியமானது. \n\nSection::::மதுரை நாயக்கர் தோற்றம்.\nவிஜயநகரத்துப் பேரரசர் கிருஷ்ண தேவராயர் ஆட்சியில் தளபதி, மண்டலாதிபதி போன்ற பொறுப்புக்களை வகித்தவர் நாகம நாயக்கர். இவருடைய மகன் விசுவநாத நாயக்கர். கிருஷ்ண தேவராயரிடம் பணிக்குச் சேர்ந்த விசுவநாத நாயக்கர், பேரரசரின் நம்பிக்கைக்குப் பாத்திரமானார். அக்காலத்தில் விஜயநகரப் பேரரசின் கீழிருந்த பாண்டிய மண்டலத்தில் குழப்பங்கள் தலைதூக்கின. அதனை அடக்குவதற்காக விசுவநாத நாயக்கர் படையுடன் அனுப்பிவைக்கப்பட்டார் . எடுத்த பொறுப்பைச் செவ்வனே முடித்த விசுவநாத நாயக்கர், மதுரை மண்டலத்தின் நிர்வாகியாக அமர்த்தப்பட்டார். இவருடைய பரம்பரையினரே மதுரை நாயக்கர்கள் என அழைக்கப்பட்டவர்கள்.\n\nSection::::மதுரை நாயக்கர் வம்சம்.\nமுதல் ஐந்து மதுரை நாயக்கர்களும் விஜயநகரப்பேரரசுக்கு விசுவாசமாக அதற்கு அடங்கியே இருந்தார்கள். ஆறாவதாக 1609 தொடக்கம் 1623 வரை மதுரையை ஆண்ட நாயக்கரான முத்துவீரப்ப நாயக்கர், அக்காலத்தில் வலுவிழந்திருந்த விஜயநகரத்துக்குத் திறை கொடுப்பதை நிறுத்திக்கொண்டார். இவரருக்குப் பின்னர் ஆட்சிக்கு வந்த திருமலை நாயக்கர் காலம் மதுரை நாயக்கர்களின் பொற்காலம் எனலாம். திருமலை நாயக்கருக்குப் பின்னர் இவ்வம்சத்தைச் சேர்ந்த மேலும் அறுவர் ஆட்சி செய்தனர். இவர்களுள் இராணி மங்கம்மாள் குறிப்பிடத்தக்கவர். இறுதியாக ஆட்சிப்பொறுப்பை ஏற்றவர் இராணி மீனாட்சி. 1732 இல் நாயக்க மன்னர் விஜயரங்க சொக்கநாத நாயக்கர் வாரிசு இல்லாமல் இறந்தபோது அவனது மனைவி மீனாட்சிக்கு ஆட்சிப் பொறுப்புக் கிடைத்தது. எனினும் அரசுரிமைப் போட்டியில் அவருக்கு உதவி செய்யும் சாக்கில் தலையிட்ட கர்நாடக நவாப்பின் மருமகனான சாந்தா சாகிப் அவரை சிறைப்பிடித்து மதுரை அரசையும் கைக்கொண்டார். இதன் மூலம் மதுரை நாயக்கர் வம்சம் ஒரு முடிவுக்கு வந்தது.\n\nSection::::மதுரை நாயக்கர்களின் மரபு.\nமிகவும் புகழ்பெற்ற வரலாற்று அறிஞரும் எழுத்தாளருமான ஆச்சாரியா திருமலா ராமச்சந்திரா என்பவர், 'மாமன்னர் திருமலை நாயக்கர்' 'கம்ம' இனத்தைச் சேர்ந்தவர் என்பதை சான்றுடன் விளக்கியுள்ளார். மேலும் 'பெனுகொண்டா சரித்திரத்தில்' மதுரை நாயக்கர்களின் குடும்ப பெயர் 'பெம்மசானி' என குறிப்பிடப்பட்டுள்ளது. அப்பெயர் கம்ம இனத்திற்கு மட்டுமே உரிய பெயராகும். தமிழகவாழ் கம்ம நாயக்கர்களின் வரலாறும் மதுரை நாயக்கர்களே இன்றைய கம்மவார்களின் முன்னோர்கள் எனத் தெளிவாகக் கூறுகின்றன. அவர் நெற்றியில் நாமம் அணியும் வழக்கம் கொண்டவர், வைணவத்தில் நாட்டம் கொண்டவர். மேலும், இராணி மங்கம்மாளின் பெயரை பெரும்பாலும் இன்று வரையில் சூட்டிமகிழும் ஒரே இனம் கம்ம இனம். மேலும், 'பாரதி' எனப்படும் பத்திரிக்கையிலும் 'கம்ம' இனத்தவர்கள் என சுட்டியுள்ளனர். இவை, மதுரை நாயக்கர்கள் கம்மவார்கள் என காட்டுகிறது. ஆயினும், க.அ நீலகண்ட சாஸ்திரி மதுரை நாயக்கர்களின் குலப்பெயர் 'பலிஜா' இனத்திலுள்ள 'கரிகப்பட்டி' என்று குறிப்பிட்டுள்ளார். தமிழ் எழுத்தாளர்களான 'அ.கி பரந்தாமனார்' மற்றும் 'சு. வெங்கடேசன்' முதலானோர் மதுரை நாயக்கர்களை 'தொட்டிய/ராஜகம்பள' நாயக்கர்களாக காட்டியுள்ளனர். அந்த சமூகத்தினர் 'யாதவர்' எனப்படும் 'சந்திரவன்ஷி க்ஷத்ரிய' வம்சத்தவரின் கிளைசாதியினர் என்று 'எட்கர் தர்ஸ்டன்' எனப்படும் ஆங்கிலேயர் தனது 'தென்னிந்திய நாட்டின் சாதிகள் மற்றும் பழங்குடியினர்கள்' என்னும் நூலில் குறிப்பிட்டுள்ளார். கவரா'பலிஜா' (சந்திர வம்ஷ க்ஷத்ரியர் ) இனத்தின் கிளைசாதியினர் என்று சிலர் பதிவேற்றுகின்றனர். தஞ்சை நாயக்கர்களின் குலப்பெயர் 'அல்லுரி' என்பதாகும். அப்பெயர் கவரா 'பலிஜா' சாதிகளுக்கும் வீட்டுபெயராகத் திகழ்கிறது. இவை அனைத்தும் ஒன்றுக்கொன்று முரண்களாய் உள்ளன.\n\n\n\n\n"}
{"id": "201293", "url": "https://ta.wikipedia.org/wiki?curid=201293", "title": "சுவேதா மேனன்", "text": "சுவேதா மேனன்\n\nசுவேதா மேனன் (பிறப்பு: ஏப்ரல் 23, 1974) ஒரு மலையாளத் திரைப்பட நடிகை ஆவார். இவர் சில இந்தி திரைப்படங்களிலும் நடித்துள்ளார். 2011-ல் சிறந்த நடிகைக்கான கேரள அரசின் விருதைப் பெற்றார்.\n\nSection::::இளமைக்காலம்.\nசுவேதா கோழிக்கோட்டில் பிறந்தார். கோழிக்கோட்டில் உள்ள கேந்திரிய வித்யாலயம் பள்ளியில் பயின்றார்.\n\nSection::::திரைத்துறை.\nஅனசுவரம் (1991) என்ற மலையாளத் திரைப்படத்தின் மூலம் திரையுலகில் அறிமுகமானார்.\n\n\n\n\n"}
{"id": "201297", "url": "https://ta.wikipedia.org/wiki?curid=201297", "title": "மழைநீர் சேகரிப்பு", "text": "மழைநீர் சேகரிப்பு\n\nமழைநீர் சேகரிப்பு என்பது மழை நீரை வீணாக்காமல் சேமித்து வைப்பது ஆகும்.\nமழைநீரைச் சேகரித்து பொதுமக்களின் குடிநீர் தேவைகளுக்கும், கால்நடைகளுக்கும், நீர்ப்பாசனத்திற்கும் நிலத்தடி நீர்மட்டத்தை உயர்த்துவதற்கும் பயன்படுத்தலாம். வீடுகள், நிறுவனங்களின் கட்டிடங்களின் மேற்கூரைகளில் இருந்தும் இதற்காகத் தயார் செய்யப்பட்ட தரைவழியாகவும் சேகரிக்கப்படும் மழைநீர் குடிநீருக்கான முக்கியமான ஆதாரமாகப் பயன்படுத்தலாம்.சில சூழ்நிலைகளில், மழைநீர் ஒன்றே எளிதில் கிடைக்கக்கூடிய, சிக்கனமான நீர் ஆதாரம். இத்திட்டம் உள்ளூரிலேயே கிடைக்கும் விலைமலிவான மூலப்பொருட்களைக் கொண்டு எளிதாகக் கட்டமைக்கப்பட்டு, பெரும்பாலான வசிப்பிடங்களில் வெற்றிகரமாகச் செயல்படுத்தக்கூடியது. கட்டடங்களின் மேற்கூரைகளில் சேகரிக்கப்படும் மழைநீர், பெரும்பாலும் நல்ல தரமானதாகவும் அதிக தூய்விப்புக்கு உட்படுத்தத் தேவையில்லாமலும் இருக்கிறது. வேறுவகை நீர் ஆதாரம் இல்லாத போது, ஆண்டு மழைப்பொழிவு 200மிமீ-க்கு கூடுதலான இடங்களில் குடும்பத்தின் குடிநீர் தேவைக்காக மழைநீர் வடிகால் அமைப்பு ஏற்படுத்துவது சிறப்பானது.\n\nமழைநீர் சேகரிக்க எளிமையானது முதல் சிக்கலானது வரை பல வகையான அமைப்புகளை உருவாக்கலாம். தரைவழியாகவோ கட்டடங்களின் மேற்கூரைகள் வழியாகவோ மழைநீர் சேகரிக்கப்படும். அமைப்பின் திட்ட அளவு, செயல்திறன், மழைப்பொழிவின் அளவு ஆகியவற்றைப் பொருத்து மழைநீர் சேகரிப்பு வீதம் அமையும்.\n\nசராசரியாக நிலத்தில் பெய்யும் மழையில், 40% நிலத்தின் மேல் ஓடி கடலில் கலப்பதாகவும், 35% வெயிலில் ஆவியாகுவதாகவும், 14% பூமியால் உறிஞ்சப்படுவதாகவும், 10% மண்ணின் ஈரப்பதத்திற்கு உதவுவதாகவும் கணக்கிடப்பட்டுள்ளது.\n\nஆனால் தற்போது பெருநகரங்களில் வீடுகள், கட்டிடங்கள் அருகருகே கட்டப்படுவதும், தவிர திறந்தவெளிகளையும் சிமெண்ட் தளங்கள் அமைத்தும், தார் சாலைகள் அமைத்தும் மூடி விடுவதால், இங்கு பெய்யும் மழை நீரில் 5% அளவிற்கு கூட நிலத்தில் உறிஞ்சப்படுவதில்லை. கடலோர நகரங்களில் நிலத்தினுள் புகும் நீர் அளவு குறைந்து, ஆழ்குழாய் கிணறுகள் மூலம் நிலத்தடி நீர் அதிகமாக எடுக்கப்படும் போது, கடல் நீர் நிலத்தடியில் கலந்து பயன்படுத்த இயலாத அளவிற்கு மாறி விடுகிறது. இதனை மழை நீர் சேகரிப்பு முறைகள் மூலம் தவிர்க்கலாம்.\n\nSection::::தரைவழி மழைநீர் வடிகால் அமைப்பு.\nதரைவழி வடிகால் அமைப்பு மழைநீரை தயார்படுத்தப்பட்ட வடிகால் பகுதியிலிருந்து சேமிப்புப் பகுதிக்குக் கொண்டு செலுத்துகிறது. முறைப்படி வடிவமைக்கப்பட்டு கூடிய அளவு நீரைச் சேகரிப்பதன் மூலம், இது சிறிய சமுதாய மக்களுக்குப் பயனுள்ளதாக இருக்கும்\n\nSection::::மேற்கூரை மழைநீர் வடிகால் அமைப்பு.\nஇந்த வகையான அமைப்பில் மேற்கூரையில் விழும் மழைநீரை ஒருங்கே திரட்டி நீர்த்தாரைகள் மற்றும் குழாய்கள் மூலம் சேமிப்புப் பகுதிக்குக் கொண்டு செல்லப்படுகிறது. \nவறண்ட காலத்துக்குப் பிறகு பெய்யும் முதல் மழையின் நீரை சேகரிக்காமல் விட்டுவிடுவது நல்லது. இதில் தூசி, பறவை எச்சம் போன்றவைகள் கலந்திருக்கலாம். \nமேற்கூரை நீர்த்தாரைகள் போதுமான சரிவுடனும், பெருமழையைத் தாங்கக்கூடிய அளவு பெரியதாகவும் பலமானதாகவும் அமைத்தால் நீர் தேங்காமல் பார்த்துக் கொள்ளலாம்.\n\nகொசு உற்பத்தி, நீர் ஆவி ஆதல், நீர் மாசுபடுதல், பாசி வளர்ச்சி ஆகியவைகளைத் தடுக்கச் சேமிப்புத் தொட்டிகளை நன்றாக மூட வேண்டும். மழைநீர் சேகரிப்புத் திட்டம் நல்ல முறையில் செயல்படவும், தூய்மையாகவும் இருக்க அதற்கு வழக்கமான பராமரிப்பு மற்றும் தூய்மைப் பணிகளும் செய்ய வேண்டும்.\n\nSection::::மரபு வழி மழைநீர் சேமிப்பு.\nபல ஆண்டுகளுக்கு முன்பே செட்டிநாடு பகுதியில் உள்ள அனைத்து வீடுகளிலும் மழை நீர் சேகரிக்கவென்று சிறப்பான அமைப்புகள் வைத்து கட்டப்பட்டிருக்கின்றன.\n\nவானம் பார்த்த ஊர்களான சிவகங்கை, ராமனாதபுரம் மாவட்டங்களில் மழை நீரை நம்பியே வேளாண்மை உள்ளது. நூறு ஆண்டுகளுக்கு முன்பே நகரத்தார் காரைக்குடி, கோனாபட்டு, ஆத்தங்குடி, கானாடுகாத்தான, கோட்டையூர், தேவகோட்டை, ராங்கியம், சிறுகூடல்பட்டி, வலையபட்டி, புதுவயல் மற்றும் செட்டிநாட்டு பகுதிகளில் கட்டப்பட்டுள்ள தங்களின் வீடுகளில் மழை நீர் சேகரிப்பு அமைப்புக்களை கட்டிவைத்துள்ளனர்.\n\nவீட்டின் நடுப் பகுதியில் மழைநீர் தேங்கும்படி முற்றம் அமைத்துள்ளனர். எல்லா வீட்டிற்குமே (மாடமாளிகையாய் இருந்தாலும்) கூரைக்கு நாட்டு ஓடுகள்தான் பயன் படுத்தப்பட்டுள்ளது. மாடியின் மேல் தளத்தில் விழும் மழைநீர் நேராக கூம்பு குழாயின் வழியாக இரண்டாவது தளத்திற்கு வந்து அங்கிருந்து அடித்தளத்திற்கு கூடல் (கூடறு) வாய்த்தகரத்தின் வழியாக வந்து சேர்கிறது, இடையில் நாட்டு ஓடுகளுக்கு நீரை உறிஞ்சாத தன்மை உள்ளதால் ஓடுகளில் விழும் மழை நீரும் முற்றத்துக்குள் வந்து கொட்டும். அப்படி வந்து கொட்டும் நீரை கூடல்வாய்க்கு கீழே பெரிய பித்தளை (அகழி) அண்டாக்களை முற்றத்தின் நான்கு பக்க மூலைகளிலும் வைத்து அதன் வாயை வெள்ளை வேட்டித் துணி கொண்டு வேடு கட்டி பிடித்து சேமித்து வைக்கப்படும். பின்னர் சேமிக்கப்பட்ட நீரை தேவைப்படும் போது எடுத்து சுடவைத்து அருந்துவது இன்றும் வழக்கத்தில் இருக்கிறது.\n\nதங்களுக்கு தேவையான நீரை அகழியில் பிடித்தது போக மேல்கொண்டு மிஞ்சும் மழை நீரை வீணடிக்காமல் தங்களது வீட்டின் ஓரத்திலேயே கால்வாய்களை அமைத்து வீட்டின் பின்புறம் கிணறு போன்ற உறையுடன் கூடிய மழைநீர் சேகரிப்பு தொட்டியையும் கட்டி வைத்து அதனுள் விழுமாறு அமைத்துள்ளனர். இப்படி இப்பகுதியில் உள்ள வீடுகளில் அந்தக் காலத்திலேயே வடிவமைக்கப்பட்ட மிகச்சிறந்த கட்டட கலையினால் சிறு துளி தண்ணீர்கூட வீணாகாமல் நிலத்தடியில் சேமித்து வைக்கப்படுகின்றது. அதே போல கழிவு நீரும் வெளியே தெருவில் செல்லாதபடி நிலத்துக்குள்ளேயே கால்வாய் அமைத்து வெளியேற்றப்படுகிறது.\n\nஇப்படி வீடுகளில் மட்டுமல்லாது கோயில்கள்,தெருக்கள் என எல்லா இடங்களிலும் மழைநீரை சேமித்துவைக்கும் தொலை நோக்கு அவர்களுக்கு இருந்துள்ளது.எப்படி என்றால் மருத்துவ குணங்கள் அதிகம் நிறைந்த செம்புரான் எனப்படும் பாறைக்கற்கலால் கட்டப்பட்டுள்ள குளங்கள் அங்கு ஒவ்வொரு ஊரிலும் அமைக்கப்பட்டுள்ளது. மழைநீர் எங்கு தேங்கி ஓடினாலும் கடைசியில் இந்த குளத்தில் கலக்கும் விதமாக கால்வாய்கள் வெட்டி வைக்கப்பட்டுள்ளன.\n\nஇதனால்தான் இப்பகுதியில் உள்ள குளங்கள் என்றும் வற்றாதவையாக உள்ளன. மொத்தத்தில் நகரத்தார் கள் கட்டிய வீடுகள் யாவும் மழைநீர் சேமிப்புக்கான வடிகால்கள் என கூறலாம்.\n\nSection::::நிலத்தடி நீர்மட்டம் உயர.\nநிலத்தடி நீர்மட்டம் உயர மழைநீர் சேகரிப்புத் திட்டம் மிகவும் பயனுள்ளதாக இருக்கிறது. \nநிலத்தடித் தொட்டி, கிணறு, தெப்பக் குளம் அல்லது குட்டைகளில் சேமிக்கப்பட்டும் மழைநீர் தானாக நிலத்தடிக்கு உறிஞ்சிக்கொள்ளப்படுகிறது.\n\nSection::::நகர்புறப் பகுதிகளில் பயன்பாடு.\nமழைநீர் சேகரிப்புத் திட்டம் நகர்ப்புறங்களில் ஏற்படும் தண்ணீர் பற்றாக்குறையைச் சமாளிக்கவும், நிலத்தடி நீர்மட்டத்தை உயர்த்தவும் மற்றும் மழை வெள்ளத்தை கட்டுப்படுத்தவும் பயன்படுகிறது. சேமிக்கப்படும் மழைநீர் அன்றாட வீட்டு உபயோகத் தேவைகளுக்கும், கழிப்பறைகளிலும், சலவை மற்றும் குளியலுக்கும் பயன்படுத்தலாம்.\n\nகடின நீர் உள்ள இடங்களில் மழைநீர் முக்கியத் தேவையாக உள்ளது. மேலும் நன்றாகச் சுத்திகரிக்கப்பட்ட பின்ன்ரே குடிதண்ணீராகப் பயன்படுத்த வேண்டும்.\n\nSection::::கட்டாய மழைநீர் சேகரிப்புத் திட்டம்.\nஇந்திய உள்ள மாநிலமான தமிழ்நாட்டில், கடந்த 2001ஆம் ஆண்டு முதல், \"கட்டாய மழைநீர் சேகரிப்புத் திட்டம்\" என்ற சட்டம் நடைமுறையில் உள்ளது. ஜெயலலிதா அவர்களின் தலைமையில் நடந்த அதிமுக ஆட்சிக்காலத்தில், குறைந்து வரும் நிலத்தடி நீர்மட்டத்தை உயர்த்த, இச்சட்டம் கொண்டுவரப்பட்டுத் தீவிரமாக நடைமுறைப்படுத்தப்பட்டது.\n\nஇச்சட்டத்தின்படி அனைத்து வீடு மற்றும் அனைத்து கட்டடங்களும் கட்டயாமாக மழைநீர் சேகரிப்பு அமைப்பை உருவாக்க வேண்டும். தேவைப்படுவோர்க்கு தமிழ்நாடு குடிநீர் வடிகால் வாரியம் உருவாக்கிக் கொடுக்கும். தவறினால் மின்சாரம் மற்றும் குடிநீர் இணைப்புத் துண்டிக்கப்படும்.\n\nஇதன் மூலம் கடந்த ஐந்து ஆண்டுகளில் சென்னை மற்றும் அதன் சுற்றுப்புறப் பகுதிகளில் 50 விழுக்காடு வரை நிலத்தடி நீர்மட்டம் உயர்ந்துள்ளது. மேலும் நிலத்தடி நீரின் தரமும் உயர்ந்து வருவதாக கணக்கிடப்பட்டுள்ளது.\n\nSection::::சேகரிக்கும் முறைகள்.\nநெரிசலான பெரு நகரங்களில், வீடுகள், கட்டிடங்களின் கூரையில் விழும் மழை நீரை குழாய்கள் மூலமாக பூமியில் அமைக்கப்படும் 'சம்ப்' நீர்த்தொட்டியில் சேகரிக்கலாம். மழை பருவத்திற்கு முன் கூரைகளை சுத்தம் செய்வதும், பொதுவாகவே கூரை, மொட்டை மாடியை சுத்தமாக வைத்துக் கொள்வதும் நல்லது.\n\nSection::::உறிஞ்சு குழிகள் (Percolation Pits).\nதற்போது நகரங்களில் அடுக்கு்மாடி கட்டிடங்கள் மற்றும் வீடுகளைச் சுற்றி வெளிப்புற சுவர் வரை சிமெண்ட் தளங்கள் அமைத்து விடுவதால் அங்கு பெய்யும் மழை முழுவதுமாகவே பயனில்லாமல் சாலைக்கு ஓடி, கால்வாய்கள் மூலமாக சாக்கடையுடன் கலக்கிறது. சென்னை போன்ற கடலோர நகரங்களில் இவை முழுவதுமாக கடலில் சென்று கலந்து விடுகிறது.\n\nஇதை தவிர்த்து நிலத்தடி நீரை பாதுகாக்க கட்டிடங்களச் சுற்றி ஆங்காங்கு 3 அடி ஆழமும் 12 அங்குல விட்டமும் கொண்ட துளைகள் அமைத்து, அவற்றை கூழாங்கல், மணல் முதலியவற்றால் நிரப்பி துளைகள் இடப்பட்ட 'சிலாப்'கள் கொண்டு மூடி விடலாம்.\n\nஇந்த முறையில் சுமார் ஒரு கிரவுண்டு (ஐந்தரை செண்ட்) இடத்தில் கட்டப்பட்ட வீடுகளைச் சுற்றி சுமார் 5 அல்லது 6 உறிஞ்சு குழிகள் அமைப்பது நிலத்தடி நீரின் அளவையும், தரத்தையும் உயர்த்த உதவும். சாதாரணமாக இவ்வாறு உறிஞ்சு குழிகள் அமைக்கப்பட்ட பின் அருகிலுள்ள வற்றிய கிணறுகளில் நீர் மட்டம் உயர 2 வருடங்கள் ஆகும்.\n\nமஹாத்மா காந்தி பிறந்த வீட்டில் மழை நீர் சேகரிக்கப்பட்ட முறை.\nபோர்பந்தரில் (குஜராத் மாநிலம், இந்தியா) மஹாத்மா காந்தி பிறந்த அறைக்கு முன்புறமாக வீட்டின் மூன்று பகுதிகளுக்கு நடுவில் அமைந்த வராண்டாவின் அடியில் 20 அடி நீளம், 20 அடி அகலம், 15 ஆழமும் கொண்ட சுமார் இருபதாயிரம் காலன்கள் கொள்ளவு கொண்ட ஒரு தொட்டியை அமைத்திருந்தனர். போர்பந்தர் பகுதியில் நிலத்தடி நீர் உப்புகரித்து கடினமாக இருப்பதால் சமையலுக்கு உபயோகிக்க இயலாததாக இருக்கிறது. ஆகவே காந்தியின் வீட்டில் மழை நீரை இந்தப் பெரிய தொட்டியில் சேகரித்து வருடம் முழுவதும் உபயோகப்படுத்தி வந்தனர்.\n\nபருவ மழை தொடங்குமுன் மேல் தளங்களின் கூரையை கவனமாக கழுவி விடுவார்கள். இங்கு விழும் மழைநீர் குழாய்கள் வழியாக கீழே இறங்கி, குழாய் முனையில் சுண்ணாம்பினால் வடிகட்டி சுத்தம் செய்யப்பட்ட பின் கீழ்த் தொட்டிக்கு செல்லும். இந்த வீட்டில் தான் ஐந்து தலைமுறைகளாக காந்தி குடும்பத்தினர் வசித்து வந்தனர்.\n\n\n\n"}
{"id": "201299", "url": "https://ta.wikipedia.org/wiki?curid=201299", "title": "தமிழ் இலக்கியப் பட்டியல்", "text": "தமிழ் இலக்கியப் பட்டியல்\n\n\n\n\n\nSection::::காப்பியங்கள்:.\nSection::::ஐஞ்சிறுகாப்பியங்கள்.\n== பன்னிரண்டு திருமுறைகள் \nமுதல் ஏழு திருமுறைகளும் தேவாரங்கள் எனப்படும். இவை மொத்தம் 8227 பாடல்களை கொண்டவை.\n\n\n\n\n\n\n\n\nSection::::சிற்றிலக்கியங்கள்.\nசதுரகராதியில் மொத்தம் 96 சிற்றிலக்கியங்கள் பட்டியலிடப்பட்டுள்ளது. அவை, <br>\n\n96 வகை சிற்றிலக்கியங்களும் பாடப்பெற்றுள்ள - திவ்வியப் பிரபந்த மணிமாலைகள் 108 நூல் - மெய்வழி இளம்கலைக்கோட்டு அனந்தர் \n\n\n\n\n\n\n\n\n\n"}
{"id": "201301", "url": "https://ta.wikipedia.org/wiki?curid=201301", "title": "கறையான்", "text": "கறையான்\n\nகறையான்கள் () (\"termites\") என்பவை சமுதாயப் பூச்சியினத்தைச் சேர்ந்தவையாகும். இவை கரப்பான் வகையில் சமஇறகிகள் (\"Isoptera\") வரிசையைச் சார்ந்தவை. அண்மைய மரபணு ஆய்வுகளின்படி இவை கரப்பான் வரிசையிலுள்ள சமூக விலங்குகள் என அறிந்துள்ளனர்.\n\nSection::::தோற்றம்.\nகறையான்கள் ஏறத்தாழ 20 கோடி ஆண்டுகளுக்கு முன்னரும், இப்பூமியில் வாழ்ந்து வந்தன. இதற்கான ஆதாரங்களை, அதற்குரிய தொல்லுயிர் எச்சம் மற்றும் அம்பர் உறுதி செய்கின்றன. கறையான்களை, \"வெள்ளை எறும்புகள்\" என்றும் அழைக்கின்றனர். இன்றையக் கறையான்களில் பத்து சதவிகிதமே, நமக்கு பொருளாதார சீர்கேட்டை உருவாக்கும். மற்றவை, தேவையில்லாதவைகளை உண்டே வாழ்கின்றன. இக்கறையான்களின் வாழிடக் காற்றோட்ட நுட்பங்களை நாம் அவசியம் அறிய வேண்டும்.\n\nSection::::உயிரின வேறுபாடு.\nஇவை எறும்புகளைப் போல காணப்பட்டாலும், உயிரின வகைப்பாட்டின் படி ஆராய்கின்ற போது கறையான்கள், எறும்புகளிலிருந்து முற்றிலும் வேறுபடுகின்றன. எறும்புகளைச் \"சமமற்ற இறகிகள்\" என்ற உயிரினவரிசையில் தொகுத்துள்ளனர்.\nராணி கறையான் பிரத்தியேகமாக இடும் முட்டைகளிலிருந்து வெளிவருபவையே ஈசல்கள்.அவை புற்றை\nவிட்டு வெளியேறி புதிய புற்றுகளை உருவாக்கும்.ஒரே நேரத்தில் ஆயிரக்கணக்கான ஈசல்கள் வெளியேறினாலும் அவை அனைத்து புற்றை உருவாக்க முடிவதில்லை.காரணம் அவற்றை பிற உயிரினங்கள் பிடித்து உண்டு விடுகின்றன. எஞ்சியவை இணையுடன் சேர்ந்து பூமிக்குள் புகுந்து இணை சேர்ந்து முட்டை இட்டு செல்கள் உருவாகி புற்று கட்டுகின்றன.\n\nSection::::வாழிடம்.\nகறையான்கள் தாம் வாழும் சூழ்நிலைக்கேற்ப, தமது இடத்தைத் தேர்ந்தெடுக்கின்றன. எனவே, மண்ணின் கீழ், மண்ணின் மேல், மரக்கிளைகளில் என வேறுபட்டு வாழும் இயல்பைப் பெற்றிருக்கின்றன. இவற்றில், ஏதேனும் ஒன்றினைத் தேர்ந்தெடுத்து, அதற்கு தகுந்தபடி தமது இருப்பிடத்தை அமைத்துக் கொள்கின்றன. அவைகளின் நிலவசிப்பிடத்தினைப் \"புற்று\" என்பர். இப்புற்றுகள், பல்வேறு காரணிகளால் மாறுபட்டு, பலவிதமாக உருவாகின்றன.\n\nSection::::புற்றுக்காரணிகள்.\nகிடைக்கும் உணவு, மண்ணின் தன்மை, இயற்கைச் சீற்றம் ஆகியவற்றால் புற்று/கூடு மாறுபடுகிறது. இவற்றின் அமைப்பு, ஒவ்வொரு நாட்டிலும், ஒவ்வொரு விதமாக இருக்கிறது. \"சமஇறகிகள்\" என்ற கறையான் வரிசையில், 7 கறையான் குடும்பங்கள் உள்ளன. அவை, இப்பக்கத்தின் வலமேலுள்ள, அறிவியல் வகைப்பாட்டுக் கட்டத்தில் உள்ளன. ஒவ்வொரு கறையான் குடும்பமும் முறையான பேரினங்களையும், சிற்றினங்களையும் தன்னகத்தே கொண்டுள்ளன. கறையான்களில், ஏறத்தாழ 275 கறையான் பேரினங்களும், அவற்றிற்குரிய 2750 கறையான் சிற்றினங்களும் உள்ளன.\n\n\nSection::::பன்னாட்டுப் புற்றமைவுகள்.\n</small>\n\nSection::::புற்றின் அமைப்பு.\nபணிக்கரையான்கள் தங்கள் உமிழ்நீரையும், மண்ணையும் கலந்து புற்றினைக் கட்ட ஆரம்பிக்கும். ஒரு புற்றில்,\n\nபுற்று என்பது நம் கண் பார்வைக்குத் தெரியும், மண்ணிற்கு மேலே உள்ள அடுக்கு ஆகும். நிலத்திற்கு மேலே தெரியும் உயரத்திற்கு, நிலத்திற்குக் கீழே உள்ள அடுக்கும் ஆழமாக இருக்கும். முதலில் அடித்தளம் அமைத்து, அதற்கு மேலே சிறு சிறு வாய்க்கால்களை பணிக்கறையான்கள் அமைக்கும். அதற்கும் மேலே பூஞ்சைத் தோட்டங்களை அமைக்கும்.\n\nஇந்த பூஞ்சைகள், கறையான்களின் உணவுப் பொருட்களை மட்கச்செய்து, கரையான்கள் உண்ண ஏதுவாக மாற்றும். இதற்குக் கைம்மாறாக, கறையான்கள் தங்களின் சுரப்பினால் புற்றில் வேறு எந்த நுண்ணுயிரியும், இந்த பூஞ்சைக்குப் போட்டியாக வளர்ந்து விடாமல் பார்த்துக் கொள்ளும். இந்த பூஞ்சைகள்தான், மழைக்காலத்தில் காளான்களாக, புற்றிலிருந்து முளைக்கும்.\n\nஇந்த பூஞ்சைத் தோட்டங்கள், நிலமட்ட அளவிலேயே இருக்கும். அதற்கும் மேலே, மண்ணாலான புற்று இருக்கும். ஒரு சில சிற்றினங்களில் இது திறந்த துளைகளுடன் இருக்கும். ஒரு சில சிற்றினங்களில் இது முழுமையாக மூடப்பட்டிருக்கும்.\n\nSection::::புற்றின் காற்றோட்டம்.\nபுற்றின் நடுவில், ஒரு உள்ளீடற்ற குழாய் புற்றின் உச்சி வரை நீண்டிருக்கும். புற்றின் மண்சுவரில், மேற்பரப்பிலிருந்து 2 செ.மீ.க்குள், நம் உடலின் இரத்த நாளங்களைப் போன்று, எண்ணற்ற அடிப்பரப்புக் குழாய்கள் இருக்கும். இவை இரண்டையும் இணைக்கும் பக்கவாட்டு இணைப்புக்குழாய் இருக்கும்.\n\nஇவ்விதங்களில் அடிப்பரப்புக் குழாய்கள், உரிய துளைகள் மூலம், பூமியின் தட்பவெப்பநிலையுடன் தொடர்பு கொள்கிறது.\n\nSection::::காற்றுப்பரிமாற்றம்.\nகறையான்களின் வளர்சிதை மாற்றங்களால் உருவாகும் வெப்பம் மற்றும் நீராவி ஆகியன, ஒருவித மிதவை உந்து விசைகளை உள்ளிழுக்கும். எனவே புற்றின் உள்ளிருக்கும் காற்று, உள்ளீடற்ற குழாய் மூலம் மேலே வருகிறது.\n\nஅப்போது புற்றின் உள்காற்றிலிருக்கும் ஆக்சிசன், கரியமில வாயு, வெப்பம், நீராவி ஆகியன, அடிப்பரப்புக் குழாய் வழியாக, புற்றின் வெளிக்காற்றுடன், வேதியியல் பரிமாற்றம் செய்துகொள்ளும். எனவே புத்தம் புதிய காற்று, மீண்டும் புற்றுக்குள், உள்ளீடற்ற குழாய் மற்றும் அடிப்பரப்புக் குழாய்கள் வழியாக உள்ளிழுக்கப்படும். இங்ஙனம் வெளிக்காற்று, புற்றினுள் சென்று, புற்றின் உட்புறத்திற்குச் சென்றடைந்து, புற்றின் உட்புற வெப்பத்தைத் தணித்து குளுமையாக மாற்றும்.\n\nஇக்குளுமை எப்பொழுதும் நிலவுவதால், புற்றினுள் வளர்சிதை மாற்றங்கள் சிறப்பாக அமைய உதவுகிறது. அதே சமயத்தில், பாம்பு போன்ற பிற உயிரிகளுக்கு அழைப்பிதழாகவும் அமைந்து, கறையான்களுக்கு வாழ்விட இன்னல்களை ஏற்படுத்துகிறது.\n\nSection::::வளரியல்பு.\nகறையான்கள் கூட்டமாக வாழும் இயல்புடைய ஒரு சமுதாய பூச்சி வகையாகும். இவை தனித்து வாழாமல், கூட்டமாக வாழும் இயல்புடையது. கறையான் கூட்டத்தில் 500 முதல் 5,00,000 வரை கறையான்கள் இருக்கும். ஒரு கறையான் கூட்டத்திலுள்ள கறையான்களை, நான்கு வகையாகப் பிரிக்கலாம். அவை வருமாறு;-\n\nSection::::இராணிக் கறையான்.\nஆண்கறையானுடன் கலவியை முடித்தபின்பு, இராணிக்கரையானின் அடிவயிறு வளரத் தொடங்கிவிடும். அடிவயிறு சுமார் 15 செ.மீ வரை வளரும். \nபுற்றின் ஆரம்ப காலத்தில், இராணி இடத்தை தேர்ந்தெடுத்து, சிறுகுழி பறித்து முட்டைகள் இடும். இராணிக் கறையான் ஒரு நாளைக்கு சுமார் 2000 முட்டைகள் வைக்கும். அதாவது, ஒவ்வொரு 15 நொடிக்கும், ஒரு முட்டை வைக்கும். இராணிக்கறையான்களின் வாழ்நாள் 15-25 ஆண்டுகள் ஆகும். வாகைக் கறையான்களும், பணிக்கறையான்களும் எண்ணிக்கை குறையும் போது, அவற்றிற்கே உரிய நாற்றம் குறையும். இதனை அறிந்த இராணிக்கறையான், அவைகளுக்கான முட்டைகளை வைத்து அவ்வெண்ணிக்கையை பெருக்கச் செய்யும். வாழிடம் சரியில்லாத போது, இராணிக்கறையான் இடப்பெயர்ச்சி செய்ய, மற்ற கறையான்களுக்குக் கட்டளையிடும். முட்டையிடும் பெரிய இராணிக்கறையான், எப்பொழுதும் தனது நகரும் தன்மையை இழப்பதில்லை. ஒரு கறையான் கூட்டத்தில் ஒன்றிற்கும் மேற்பட்ட இராணிகள் இருக்கும். அவைகளும் முட்டைகள் இடும். முதன்மை இராணி இறந்தால், மற்ற இராணிகள் அதன் பணிகளைத் தொடர்ந்து செய்யும்.\n\nSection::::ஆண்கறையான்கள்.\nசில சிற்றினங்களில் மட்டுமே, ஆண் கறையான் இறந்தாலும், மற்றொரு ஆண் கறையான், இராணிக்கறையானுடன் கலவி புரிந்து இனப்பெருக்கம் செய்யும். இராணிக்கறையானின் முட்டைகளிலிருந்து பொரிந்து வரும் குஞ்சுகளை, ஆண் கறையான் பாதுகாக்கும். பின்பு கறையான்கள் பெருகியவுடன், குஞ்சுகளைப் பாதுகாக்கும் பணியினை, பணிக்கறையான்கள் செய்கிறது. ஆண் கறையான்கள் பெரும்பாலும் சூரிய ஒளியில் அதிக நேரம் இருப்பதில்லை. அங்ஙனம் இருந்தால், அவை இறந்து விடும்.\n\nஇவற்றுள் வாகைக்கறையான்களும், பணிக்கறையான்களும் மலட்டுத் தன்மை கொண்டவை. ஆனால் இவை பிறவியிலேயே மலடுகள் அல்ல. இராணிக்கறையான் தன் உடலிலிருந்து சுரக்கும், ஒருவித சுரப்பினை உண்பதால், இம்மலட்டுத்தன்மை அவைகளிலே ஏற்படுகிறது.\n\nSection::::வாகைக் கறையான்கள்.\nவாகைக்கறையான்களுள் இரண்டு வகை உண்டு. \n\nSection::::பணிக்கறையான்கள்.\nபணிக்கரையான்கள் தங்கள் உமிழ்நீரையும், மண்ணையும் கலந்து புற்றினைக் கட்ட ஆரம்பிக்கும். அனைவருக்கும் உணவு கொடுக்கும். ஒன்று அல்லது இரண்டு ஆண்டுகளில் இறந்து விடும்.\n\nSection::::ஈசல்கள்.\nபுற்றுகள் பல பிற இடங்களிலும் பரவி இனப்பெருக்கம் செய்ய இராணிக்கறையான், சிறப்பான முட்டைகளை இடுகின்றன. அம்முட்டைகளிலிருந்து வெளிவருபவையே ஈசல்கள். அவை ஒருநாள் உயிரி என கருதப்படுவது தவறு. தப்பிப்பிழைக்கும் ஈசல்கள், இணையுடன் பூமிக்குள் இணை சேர்ந்து, முட்டை இட்டு இனப்பெருக்கம் செய்கின்றன. அவை தனித்துவமான புதிய புற்றை உருவாக்குகிறது. இப்புற்று, வெளியேறிய புற்றிலிருந்து வேறுபட்டும், இனப்பெருக்கத்தால் தோன்றும் இளங்கறையான்களும் தனித்துவங்களைத் தன்னகத்தே கொண்டு விளங்குகின்றன.\n\nசெல் (termite) என்பது புற்றை உருவாக்கி காத்து சமூக வாழ்க்கை வாழும் ஒரு உயிரினம்.அவை வேலைகாரர்கள்,புற்றை எதிரிகளி களிடமிருந்து காக்கும் போர்வீரர்கள் என பலவகையாக உள்ளன. தமிழகத்து மக்கள் ஈசல் ஒரு நாள் உயிரி என எண்ணுகின்றனர். அது உண்மை அல்ல.ஈசல் ஈசல்புழுக்களாகி 10 முதல் 25ஆண்டு கள் உயிர்வாழ்பவை.\n\n1.புற்றின் வகைகள்\n\n2.செல்லின் பணிகள்\n\n3.செல்லின் உணவு\n\n4.ஈசலின் பணிகள்\n\n5.ஈசலின் உடல் அமைப்பு\n\n1.புற்றின் வகைகள்\n\n1. மணலி புற்று 2.நெட்லாஞ்சி புற்று 3.கவரை புற்று 4. கறையான் புற்று 5.நிலாவரை புற்று 6.குமட்டி புற்று\n\nஎன பல வகையாக உள்ளன.இவை அனைத்தும் கடலூர் மாவட்டத்தில் புன்செய் பயிரிடும் நிலங்களில் காணப்படுகின்றன.\n\n1.மணலி புற்று; இப்புற்று நிழல் விரும்பியாக உள்ளது.மரத்தின் நிழலிலும்,புதர்களிலும் காணப்பகிறது.சுமார் அரை அடிஉயரமும் 2 மீட்டர் சுற்றளவு கொண்டது.இதில் மேல்நோக்கி பல வளைகள் காணப்படும். ஒரு வளைக்கும் மற்றொரு வளைக்கும் இடையில் உள்ள பகுதியில் கூடுகள் அமைத்து வாழ்கின்கின்றன.\n\n2.நெட்லாஞ்சி புற்று; இப்புற்று 3 அடி முதல் 7 அடி வரை கட்டப் பட்டிருக்கும். இவை புன்செய் பயிரிடும் நிலங்களில் மட்டுமே காணப்படும்.புன்செய் பயிர்களின் கழிவுகள் செல்லுக்கு உணவாகின்றன.மதில் போன்று உயரமாக உள்ளதால் இதற்கு இப்பெயர் எற்பபட்டது.நெடுமை+இஞ்சி. இஞ்சி-மதில்\n\n3.கவரைப்புற்று. இவகைபுற்றுகள் நன்செய் நிலங்களின் வரப்புகளில் காணப்படும்.புற்றின்மேல் சிறுசிறு வளைகள் காணப்படும்.\n\n4.கறையான் புற்று; இது அரைஅடி உயரத்திற்கும் குறைவாக காணப்படும். இதன் செல்கள் மற்ற செல்களை விட பெரிதாக இருக்கும்.\n\n5.நிலாவரை; இப்புற்று நிலத்திற்கு வெளியில் தெரியாது.மண்ணிற்கு அடியில் கூடுகட்டி வாழும்.\n\n6.குமட்டி புற்று; 1 அடி முதல் 2 அடி வரை உயரம் இருக்கும்.இது பெரும்பாலும் மரத்தின் நிழலில் காணப்படுகிறது. மேலே கூறப்பட்டவை கடலூர் மாவட்டத்தில் காணப்படும் செல்லின் வகைகள்.உலகில் 10000 க்கும் அதிகமான செல் வகைகள் உள்ளன.\n\n2.செல்லின் பணிகள்;\n\nவேலைக்கார செல்,புற்றை பகைவர்களிடமிருந்து\n\nபாதுகாக்கும் செல் என பல வகையாக உள்ளன. வேலைகார செல் கள் புற்றை கட்டுதல்,உணவு சேகரித்தல்,ராணி ஈசல் புழு இடும் முட்டைகளை சேகரித்து பாதுகாத்து பொரிக்க செய்தல், ஈசல் புழு வுக்கு உணவை கொடுத்தல்,முட்டையிலிருந்து வெளிவரும் குஞ்சு களை பாதுகாத்தல் போன்ற பணிகளை செய்கின்றன.\n\n3.செல்லின் உணவு;\n\nதாவரத்தின் பாகங்கள் செல்களின் உணவாகிறது.\n\nசெல்கள் உலர்ந்த மரங்களை கடிக்கும்போது வாயில் சுரக்கும் ஒருவகை திரவம் மரத்தை மென்மையாக்குகிறது.அதனால் மரத்தை எளிதாக கடித்து சிறுசிறு துண்டுகளாக்க முடிகிறது. அவற்றை ஒன்றின் மீது ஒன்றாக அடுக்கி வைக்கிறது.அவற்றின் மீது பூஞ்சாணம் உருவாகி மேலும் மென்மையாக்குகிறது. அதுவே செல்களின் உணவாகிறது.அவற்றை கிராம மக்கள் புற்றாஞ்சோறு என அழைக்கின்றனர்.புற்றாஞ்சோறு பன் (bun )வடிவில் சிசிறு துளைகளுடன் காணப்படும்.\n\n4.ஈசலின் பணிகள்;\n\nஒரு புற்றில் உள்ள ஆண் பெண் ஈசல் புழுக்கள் (Queen\n\n&king)இணை சேர்ந்து நாள் ஒன்றுக்கு 40000 முட்டைகளைவரை இடுகின்றன.அவற்றை செல்கள் எடுத்து சென்று பாதுகாத்து குஞ்சு பொரிக்க செய்கின்றன. பங்குனி, சித்திரை மாதங்களில் ஈசல் புழுக்கள் பிரத்தியேகமான முட்டைகளை இடுகிறது. அதிலிருந்து இளம் ஈசல்கள் வெளிவருகின்றன.அந்நிலையில் ஈசல்கள் நான்கு இறகுகளுடன்வெண்மை நிறத்தில் காணப்படும்.அவை சுமார் 5 மாதங்களில் நன்கு வளர்ந்து பழுப்பு நிறமாக தோன்றும்.ஈசல்கள் முழுவளர்ச்சி அடைந்தவுடன் அவற்றை வெளியேற்றி புதிய புதிய புற்றை உருவாக்கும் வேலையில் செல்கள் ஈடுபடுகின்றன. நன்கு மழை பெய்து புற்றும் பூமியும் நன்கு ஈரமானவுடன் புற்றின் மேல் பகுதியில் 2 செ.மீ நீளத்தில் பிறை வடிவில் வாயில்கள் அமைத்து இரவில் அவற்றை திறந்து வைத்து வாயிலில் செல்கள் காத்துக்கொண்டிருக்கும். பூமியில் நல்ல ஈரமும் சீரான காற்றும் நல்ல நிலா ஒளியும் உள்ள இரவில் செல்கள் ஈசல்கள் வெளியேற அனுமதிக்கின்றன.\n\nஈசல்கள் புற்றை விட்டு வெளியேறி பறந்து தூரமான இடத்தை அடையும். இந்நிலையில் ஈசல்களை பறவைகள்,பாம்பு,\n\nபல்லி, உடும்பு,கோழி போன்றவைகளுக்கு உணவாகிவிடுகின்றன. அனைத்து ஈசல்களும் புற்றை கட்டுமானால் பூமி முழுதும் புற்றாகவே காட்சியளிக்கும். டார்வினின் பரிணாம கொள்கையான இயற்கை தேர்வு,தகுதியுள்ளவை தப்பிபிழைத்தல் என்கிற அடிபடையில் ஈசல்கள் பிற உயிரிகளால் கட்டுப்படுத்தபடுகின்றன. தப்பி பிழைக்கும் ஈசல்கள் பூமியை அடைந்து இறகுகளை உதிர்த்து விடுகின்றன. பின் அவை தன் இணையை தேடி கண்டபின் இரண்டும் ஒன்றன்பின் ஒன்றாக ஊர்ந்து செல்வதை காணலாம்.அவை பூமியில் தகுந்த இடத்தை தெரிவு செய்து துளையிட்டு உள்ளே சென்று இணை சேர்ந்து முட்டையிட தொடங்குகிறது.\n\n5.ஈசலின் உடல் அமைப்பு;\n\nஆறு கால்களும் நான்கு சிறகுகளும் கொண்டது.\n\nஇந்நிலையில் ஈசலுக்கு உணவு மண்டலம் கிடையாது.வயிறு பகுதி முழுதும் கொழுப்பும் புரதமும் நிரம்பி இருக்கும். இணை சேர்ந்து முட்டை இட்டு முட்டை பொரிந்து செல்கள் வந்து இரை தேடும்வரை ஈசல்கள் உயிர் வாழ உடலில் உள்ள கொழுப்பும் புரதமும் உதவி புரிகிறது.அவை தீர்ந்தபின் உணவு மண்டலமும் செரிமான மண்டலமும் உருவாகக்கூடும்(ஆராயச்சிக்குரியது) செல்கள் உருவான பின் அவை புற்றை கட்டி வாழ்வை தொடங்குகின்றன. ஈசல்கள் 2 முதல் 3சென்டி மீட்டர் வரை வளரும்.அது வாழ்நாள் முழுதும் முட்டை இட்டுகொண்டே இரூக்கும். ஈசல்கள் வெள்ளை ரத்த உயிரி வகையைச்சேர்ந்தவை.பிற உயிரிகள் சுவாசம் மூலம் காற்றில் உள்ள ஆக்ஜிசனை உரிஞ்ச ரத்தத்தில் கீமோ குளோபின் கொண்ட ரத்த சிவப்பு அணுக்கள் இருக்கின்றன.ஈசல்கள் எவ்வாறு ஆக்ஜிசனைப் பெறுகிறது என்பது ஆராய வேண்டி உள்ளது. செல்கள் ஈசல் புழுக்களை மிக ஆழமான பகுதியில் குடுவை போன்ற அமைப்பை உண்டாக்கி அதில் வைத்து பாதுகாக்கின்றன.ஈசல் புழுக்கள் இறந்து விட்டால் செல் சமூகமே அழிந்து விடும்.\n\nஈசலை சிலர் உண்ணுகின்றனர்.உரிக்கொடியின் வேரையும்\n\nஒருவகை கொட்டையும் சேர்த்து வருத்து பொடிசெய்து ஆடி,ஆவணி மாதங்களில் பூமியும் புற்றும் ஈரமாக இருக்கும்போது இரவில் புற்றின்மீது பொடியை தூவினால் லாந்தர் விளக்கு ஒளியால் கவரப்பட்டு வெளி வரும் ஈசல்களை சேகரித்து இறகுகளை நீக்கி வருத்து உலர்த்தி பின் கையால் தேய்த்து கால்கள் தலைகளை புடைத்து சுத்தமாக்கி பின் உண்கின்றனர்.\n\nSection::::உணவுச் செரிமானம்.\nகறையான்களின் உணவில் பெரும்பாலும் செல்லுலோசு உள்ளது. தாவரங்களிலுள்ள செல்லுலோஸ் என்ற பொருள் இருக்கும். அதை செரிக்கத் தேவையான செல்லுலேஸ் என்ற நொதி கறையான்களுக்கு இல்லை. \nகறையான்கள் தங்கள் குடலில் புரோட்டோசோவாக்களுக்கு உணவும் உறைவிடமும் கொடுக்கும். இதற்குக் கைம்மாறாக, Protozoa க்கள் கரையான்களுக்கு, செல்லுலோஸை செரிக்கத் தேவையான செல்லுலேஸ் என்ற நொதியைக் கொடுக்கும். \n\n"}
{"id": "201304", "url": "https://ta.wikipedia.org/wiki?curid=201304", "title": "நவக்கிரகம்", "text": "நவக்கிரகம்\n\nஇந்துக்களின் வழிபாட்டுக்குரியதாயமைந்த ஒன்பது கிரகங்கள் நவக்கிரங்கள் எனப்படும்.கிரகம் எனும் சமசுகிருத சொல்( ग्रह ) ஆளுகைப்படுத்தல்—(seizing, laying hold of, holding) எனும் பொருளுடையது. நவக்கிரகம்(சமசுகிருதம்: नवग्रह ), ஒன்பது ஆளுகைக்காரர்கள் எனப் பொருள்படும். புவியிலுள்ள உயிர்க்கூறுகளை ஆளுகைக்குட்படுத்துகின்ற அண்டவெளிக்கூறுகளாக இவை கருதப்படுகின்றன.\n\nநவக்கிரங்களை தமிழில் ஒன்பான் கோள்கள் என்று அழைக்கின்றனர்.\n\nஎன்பவையாகும்.\n\nSection::::சோதிடத்தில் நவக்கிரகங்கள்.\nஇந்திய சோதிட நூலின்படி கோள்கள் ஒன்பது ஆகும். இவை சூரியன், சந்திரன், செவ்வாய், புதன், வியாழன், வெள்ளி, சனி, இராகு, கேது என்பனவாகும். தற்கால அறிவியல் அடிப்படையில் இவைகளில் சில மட்டுமே உண்மையான கோள்கள். சூரியன் ஒரு விண்மீன் (நட்சத்திரம்). சந்திரன் பூமியின் துணைக்கோள். இராகு, கேது இரண்டும் விண் பொருட்களே அல்ல. இவை நிழற் கோள்கள் எனப்படுகின்றன அதாவது இல்லாத கிரகங்களாக கருதப்படுகின்றன..\n\nகோள்கள் மனிதர் மீதும், உலகில் நடைபெறுகின்ற நிகழ்வுகள் மீதும் செல்வாக்குச் செலுத்துகின்றன என்ற நம்பிக்கையே சோதிடத்தின் அடிப்படையாகும். புவி அண்டத்தின் மையத்தில் இருக்க, சூரியன் உட்பட்ட எல்லாக் கோள்களும் அதனைச் சுற்றி வருகின்றன என்ற பழங்கால நம்பிக்கைக்கு ஏற்பவே சோதிடத்தில் கோள்களின் இயக்கங்கள் கணிக்கப்படுகின்றன. பண்டைய இந்தியப் பண்பாட்டில் இராகு, கேது தவிர்ந்த ஏழு கோள்களும் தேவர்கள் எனவும், அவர்கள் வெவ்வேறு குண இயல்புகளைக் கொண்டவர்கள் எனவும் கருதினார்கள். இக் கோள்கள், அவரவர் குண இயல்புகளுக்கு ஏற்ப உலகுக்கும் அதில் வாழும் மக்களுக்கும் நன்மையையோ தீமையையோ செய்கிறார்கள் எனச் சோதிட நூல் கூறுகிறது.\n\nஒரு குறிப்பிட்ட நேரத்தில், புவிக்குச் சார்பாக விண்வெளியில் கோள்கள் இருக்கும் நிலையும், ஒவ்வொரு கோளும் ஏனைய கோள்களின் நிலைகளோடு கொண்டுள்ள தொடர்பும் புவியில் இடம்பெறும் நிகழ்வுகள் மீது அவை ஏற்படுத்துகின்ற தாக்கத்தைப் பாதிக்கின்றன என்று சோதிடம் கருதுகிறது.\n\nSection::::நவக்கிரக கோயில்கள்.\nநவகிரகங்களை வழிபடுதல் மிகத் தொன்மையான வழிபாடாக இருந்துள்ளது. வரலாற்று ஆய்வின்படி புத்தர் காலத்திலும் இந்த வழிபாடு இருந்துள்ளது. இருப்பினும் நவக்கிரகங்களை தனித்தே அக்காலத்தில் வழிபட்டு வந்திருக்கிறார்கள். அனைத்தையும் ஒரு சேர வழிபடும் வழமை கிபி11ம் நூற்றாண்டில் தோன்றியது. அப்போது முதலாம் குலோத்துங்க சோழன் ஆட்சிகாலமாகும். தஞ்சை மாவட்டத்தில் குலோத்துங்க சோழ மார்த்தாண்ட ஆலயம் என்ற கோயில் அமைக்கப்பட்டது. தற்போது அதனை சூரியனார் கோயில் என அழைக்கிறோம். இந்தக் காலத்தின் தொடர்ச்சியாக சண்டேள ஆட்சியாளர்கள் ஒடிசா மாநிலத்தில் கோனார்க் எனுமிடத்தில் சூரியனுக்கு தனிக் கோயில் அமைத்தனர்.\n\nபல்லவர்கள் மற்றும் சோழர்களின் காலத்தில் கற்றளிகளாக உயரமமான மேடையின் மீது நவக்கிரகங்கள் பிரதிஸ்ட்டை செய்யப்பட்டன. தற்போது இந்த வழமையே பெரும்பாலான சிவாலயங்களில் கடைபிடிக்கப்பட்டு வருகின்றன.\n\n\n\n\nSection::::சமண சமயம்.\nஇந்து சமயத்தில் வழிபடுவதைப் போன்றே சமண சமயத்திலும் நவக்கிரக வழிபாடு காணப்படுகிறது. சமணர்கள் தங்களுடைய தீர்த்தங்கரர்களின் தன்மைகளோடு நவக்கிரகங்களை ஒப்பிட்டு வகைப்படுத்துகின்றனர்.\n\nகிரகங்கள் - தீர்த்தங்கரர்கள்\n\n\n"}
{"id": "201315", "url": "https://ta.wikipedia.org/wiki?curid=201315", "title": "புழல் சிறைச்சாலை", "text": "புழல் சிறைச்சாலை\n\nபுழல் மத்திய சிறைச்சாலை சென்னை அருகே திருவள்ளூர் மாவட்டத்தில் அமைந்துள்ளது. இது சென்னை நகரில் இருந்து சுமார் 45 கிமீ தொலைவில் உள்ளது. ஆசியாவிலேயே மிகப்பெரிய சிறை வளாகம் என்ற பெயரை புழல் சிறை பெற்றுள்ளது. இது 2006ஆம் ஆண்டிலிருந்து துவங்கப்பட்டது. இந்தச் சிறையில் 3000 கைதிகளை சிறை வைக்கும் வசதி உள்ளது. இந்தச் சிறை வளாகம் சுமார் 212 ஏக்கர் (0.86 கிமீ 2) பரப்பளவில் அமைந்துள்ளது. இது 77.09 கோடி ரூபாய் செலவில் கட்டப்பட்டது. இது 26 நவம்பர் 2006 அன்று தமிழ்நாட்டின் அன்றைய முதல்வர் மு. கருணாநிதியால் தொடக்கி வைக்கப்பட்டது.\n\nSection::::கைதிகள்.\nஇந்த சிறை 26 செப்டம்பர் 2006 முதல் செயல்படத் தொடங்கியது. சென்னை மத்திய சிறைச்சாலையில் இருந்து முதல் தொகுதி கைதிகள் திசம்பர் 14 2006 அன்று மாற்றப்பட்டனர். இந்த சிறை 1,250 சிறை கைதிகள், 1250 தண்டனை கைதிகள் மற்றும் 500 பெண் கைதிகளை இருத்துவதர்க்கான வசதிகளை கொண்டுள்ளது.\n\n"}
{"id": "201323", "url": "https://ta.wikipedia.org/wiki?curid=201323", "title": "தூத்துக்குடி அனல்மின் நிலையம்", "text": "தூத்துக்குடி அனல்மின் நிலையம்\n\nதூத்துக்குடி அனல்மின் நிலையம் தூத்துக்குடி, தூத்துக்குடி மாவட்டம், தமிழ்நாடு மாநிலத்தில் அமைந்துள்ளது. இந்த நிலக்கரி அடிப்படையிலான அனல்மின் நிலையம் தமிழ்நாடு மின்சார வாரியத்தால் நிர்வகிக்கப்பட்டுவருகிறது.ஒவ்வொன்றும் 210 மெகா வாட் உற்பத்தித்திறன் கொண்ட 5 அலகுகளைக் கொண்ட இதன் மொத்த உற்பத்தித்திறன் 1050 மெகா வாட் ஆகும். \n\n2013ல் இதன் 1, 3 மற்றும் 4 அலகில் இயந்திரக் கோளாறு ஏற்பட்டிருந்தது. பிறகு நவம்பர் 2013 தொடக்கத்தில், இதில் 1 மற்றும் 4வது கொதிகலன் அலகு மட்டும் கோளாறு சரி செய்யப்பட்டு தூத்துக்குடி அனல் மின் நிலையத்தில் 2 அலகுகளில் மின் உற்பத்தி துவக்கப்பட்டது. \n\nகப்பல் மூலமாகக் கொண்டு வரப்படும் நிலக்கரி முதலில் நொறுக்கும் இயந்திரங்களில் இடப்பட்டு 10 முதல் 20 மில்லி மீட்டர் விட்டம் கொண்ட துண்டுகளாக நொறுக்கப்படுகிறது. இவ்வாறு நொறுக்கப்பட்ட சிறுதுண்டுகள் நிலக்கரி அரவை இயந்திரங்களில் செலுத்தப்பட்டு தூளாக்கப்படுகிறது. தூளாக்கப்பட்ட நிலக்கரி நன்கு பொடியாக்கப்பட்டு செலுத்து விசிறிகள் மூலமாக உலைக்குள் வேகமாகச் செலுத்தப்படுகிறது. எண்ணெய் கிடங்கிலிருந்து தொடுகோட்டு எரித்தலுக்காக வரும் உலை மற்றும் எண்ணெய் தெளிகுழலைச் சுற்றிலும் ஆல்தியா, பாரதீப் விசாகப்பட்டினம் துறைமுகம் போன்ற இடங்களில் ஆலைகள் உள்ளன. \n\nSection::::காற்று மாசு.\nதூத்துகுடியில் இந்த அனல் மின் நிலையம் ஏறத்தாழ 25 சதவீதம் அளவிற்கு சல்பர் டை ஆக்சைடு என்னும் மனிதர்களுக்குத் தீங்கு செய்யக் கூடிய மாசினை வெளியிடுகிறது.\n\n"}
{"id": "201325", "url": "https://ta.wikipedia.org/wiki?curid=201325", "title": "வேலூர் மத்திய சிறைச்சாலை", "text": "வேலூர் மத்திய சிறைச்சாலை\n\nவேலூர் மத்திய சிறைச்சாலை 1830 இல் இந்தியாவில் தமிழ்நாடு மாநிலத்திலுள்ள வேலூரில் கட்டப்பட்ட ஒரு சிறை ஆகும். புழல் சிறைச்சாலைக்கு பிறகு தமிழகத்தில் உள்ள 2வது மிகப்பெரிய சிறையாகும். இந்த சிறையில் மேற்கொள்ளப்படும் தலைமை தொழில் நெசவு ஆகும். இது 153 ஏக்கர் பரப்பளவில் அமைந்துள்ளது.\n\n"}
{"id": "201334", "url": "https://ta.wikipedia.org/wiki?curid=201334", "title": "தெற்கு பாகா கலிபோர்னியா", "text": "தெற்கு பாகா கலிபோர்னியா\n\nதெற்கு பாகா கலிபோர்னியா (\"பாகா கலிபோர்னியா சுர்\", \"Baja California Sur\", ), அல்லது \"கீழுள்ள கலிபோர்னியாவின் தெற்கு\", அலுவல்முறையில் கட்டற்றதும் இறையாண்மையுடையதுமான தெற்கு பாகா கலிபோர்னியா மாநிலம் ()எனப்படுவது மக்கள்தொகைப்படி மெக்சிக்கோ நாட்டின் இரண்டாவது மிகச் சிறிய மாநிலமாகும். 32 மாநிலங்கள் உள்ள மெக்சிக்கோ நாட்டின் 31வது மாநிலமாக அக்டோபர் 8, 1974இல் இணைந்தது. அதற்கு முன்னதாக இப்பகுதி பாகா கலிபோர்னியாவின் தெற்கு ஆள்புலம் என அழைக்கப்பட்டு வந்தது. பாகா கலிபோர்னியா மூவலந்தீவின் தென்பகுதியில் பரப்பில் அமைந்துள்ள இந்த மாநிலம் மெக்சிக்கோவின் நிலப்பகுதியில் 3.57% ஆக உள்ளது. இதன் வடக்கில் பாகா கலிபோர்னியாவும் மேற்கில் அமைதிப் பெருங்கடலும், கிழக்கில் கலிபோர்னியா வளைகுடாவும் அமைந்துள்ளன. கலிபோர்னியா வளைகுடாக் கடல்கடந்த எல்லைகளை கிழக்கில் சோனோரா மற்றும் சினலோவா மாநிலங்களுடன் கொண்டுள்ளது.\nகணக்கெடுப்பின்படி, மக்கள்தொகை 637,026 ஆக இருந்தது. இதன் மிகப் பெரிய நகரமும் தலைநகருமாக லா பாஸ் உள்ளது.இது ஓர் சுற்றுலாத் தலமாகவும் வரலாற்றுச் சின்னமாகவும் விளங்குகிறது. இங்குள்ள வரலாற்றுச் சிறப்பு மிக்க லோரெட்டோ நகரம் மூன்று கலிபோர்னியாக்களுக்கும் (தெற்கு பாகா கலிபோர்னியா, பாகா கலிபோர்னியா, மற்றும் கலிபோர்னியா) முதல் தலைநகரமாக இருந்துள்ளது. அலெக்சாந்தர் கஸ்டவ் ஈபல் வடிவமைத்துள்ள வரலாற்றுச் சிறப்பு மிக்க தேவாலயம் உள்ள சான்ட்டா ரோசாலியா நகரமும் இந்த மாநிலத்தில் அமைந்துள்ளது.\n"}
{"id": "201335", "url": "https://ta.wikipedia.org/wiki?curid=201335", "title": "மீப்பெரு முழுஎண் சார்பு", "text": "மீப்பெரு முழுஎண் சார்பு\n\nகணிதத்தில் மீப்பெரு முழுஎண் சார்பு (\"greatest integer function\") என்பது மெய்யெண்களின் மீது வரையறுக்கப்பட்டதொரு சார்பு. இச்சார்பின் கீழ் ஒரு மெய்யெண்ணின் சார்பலன் அம்மெய்யெண்ணை விட சிறிய முழுஎண்களுக்குள் மிகப்பெரிய முழுஎண்ணாகும். கீழ்மட்டச் சார்பு (\"floor function\") எனவும் இச்சார்பு அழைக்கப்படுகிறது. இதன் குறியீடு formula_1\n\nஎடுத்துக்காட்டுகள்:\n\nSection::::குறியீடு.\nகார்ல் ஃப்ரெடெரிக் காஸ் இருபடி நேர்எதிர்மை -குறித்த தனது மூன்றாவது நிறுவலில் (1808) மீப்பெரு முழுஎண் சார்புக்கு சதுர அடைப்புக் குறியீட்டைப் (formula_7) பயன்படுத்தினார் கென்னத் இ. ஐவர்சன் 1962 ஆம் ஆண்டு மீப்பெரு முழுஎண் சார்பு மற்றும் மீச்சிறு முழுஎண் சார்பு ஆகிய இரு சார்புகளையும், மற்றும் அவற்றின் குறியீடுகளாக முறையேformula_8 formula_9 ஆகிய இரண்டையும் அறிமுகப்படுத்தும்வரை இக்குறியீடே பயன்படுத்தப்பட்டு வந்தது. தற்போது இருவிதமான குறியீடுகளும் பயன்படுத்தப்படுகின்றன.\n\nSection::::வரையறையும் பண்புகளும்.\nமீப்பெரு முழுஎண் சார்பு பின்வருமாறு வரையறுக்கப்படுகிறது:\n\nஓரலகு நீளமுள்ள பாதி திறந்த இடைவெளியில் ஒரேயொரு முழுஎண் மட்டுமே இருக்கும் என்பதால், \"x\" என்ற மெய்யெண்ணுக்கு, \n\nஎன்றவாறு \"m\" , \"n\" என இரு தனித்த முழுஎண்கள் அமைகின்றன. இதனைப் பயன்படுத்தி மீப்பெரு முழுஎண் சார்பின் வரையறையைப் பின்வருமாறும் கூறலாம்:\n\n\n\nSection::::மீச்சிறு முழுஎண் சார்புடன் தொடர்பு.\n\"x\" முழு எண்ணாக இருந்தால், இருந்தால் மட்டுமே, இதில் சமக்குறி உண்மையாகும். அதாவது:\n\n\n\n\nSection::::தொடர்ச்சி.\nமீப்பெரு முழுஎண் சார்பு தொடர்ச்சியான சார்பல்ல; எனினும் அது மேல் அரைத்தொடர்ச்சியானதாகவும் துண்டுவாரி மாறிலிச் சார்பாகவும் அமையும். கட்டுரையின் தொடக்கத்தில் தரப்பட்டுள்ள வரைபடத்திலிருந்து இவ் விவரத்தைக் காணலாம்.\n\n"}
{"id": "201338", "url": "https://ta.wikipedia.org/wiki?curid=201338", "title": "சார்லஸ் பொரோமெயோ", "text": "சார்லஸ் பொரோமெயோ\n\nசார்லஸ் பொரோமெயோ (, , , 1538–1584) என்பவர் மிலான் உயர்மறைமாவட்டத்தின் கர்தினால்-பேராயராக 1564 முதல் 1584 வரை இருந்தவர் ஆவார். புனித லொயோலா இஞ்ஞாசி, புனித பிலிப்பு நேரி போன்று இவரும் கத்தோலிக்க மறுமலர்ச்சியில் பெரும் பங்கு வகித்தவர் ஆவார். கத்தோலிக்க திருச்சபையினை சீர்திருத்தி புத்துயிர் அளிக்கும் விதமாக இவர் பலவற்றை செய்தார். குறிப்பாக குருத்துவத்துக்கான பயிற்சி மடங்கள் பலவற்றை இவர் துவங்கினார். கத்தோலிக்க திருச்சபையில் இவர் புனிதர் என ஏற்கப்படுகின்றார். இவரின் விழா நாள் 4 நவம்பர் ஆகும்.\n\nSection::::வாழ்க்கை சுருக்கம்.\nஇத்தாலியில் பிறந்த இவர் தனது 12ஆம் அகவையில் மடத்தில் சேர்ந்து தனது 25ஆம் அகவையில் குருத்துவ குருத்துவத் திருநிலைப்பாடு பெற்றார். குடிமைச் சட்டவியல் மற்றும் திருச்சபைச் சட்டவியல் ஆகியவற்றைக் கற்று, முனைவர் பட்டத்தை (Doctorate in utroque iure) டிசம்பர் 6, 1559இல் பெற்றார். திருத்தந்தை நான்காம் பயஸ் (ஜோவான்னி ஆஞ்செலோ மெடிசி) இவரது தாயின் சகோதரனாவர். அவர் இவரை கர்தினாலாகவும் மிலான் நகரின் பேராயராகவும் உயர்த்தினார். திருச்சபையை ஆள்வதில் திருத்தந்தைக்கு இவர் பேருதவியாய் இருந்தார். உரோமையிலிருந்துகொண்டு திருச்சபைக்காக உழைத்தார்.\n\nநான்காம் பயஸின் இறப்புக்குப்பின்பு திருத்தந்தை ஐந்தாம் பயஸின் அனுமதியுடன் இவர் மிலான் நகருக்கு ஆயராக நியமிக்கப்பட்டு பணியாற்றச் சென்றார். தமது மறைமாவட்டத்தை இவர் சீர்திருத்த தொடங்கினார். இவர் செய்த முயற்சிகளால் திருச்சபை செழித்து ஓங்கியது. திருச்சபைக்கு இவர் பல நன்மைகள் செய்தார். திரிதெந்தின் பொதுச்சங்கம் வெற்றியுடன் முடிய இவர் பேருதவி செய்தார். அந்த சங்கத்தின் தீர்மானங்களை தமது மறைமாவட்டத்தில் நடைமுறைக்கு கொண்டுவந்தார்.\n\nநாட்டில் கொள்ளைநோய் பரவியது. அப்பொழுது இவர் தம் மக்களின் பாவங்களுக்காக கடவுள் மக்களைத் தண்டிக்கிறார் என்று நம்பி தம்மையே பலிபொருளாக கடவுளுக்கு ஒப்புக்கொடுத்தார். தவ ஊர்வலத்தின்போது தெருக்களில் வெறும் காலுடன் நடந்தார். தோளில் ஒரு சிலுவையை தூக்கிச் சென்றார். கழுத்தில் ஒரு கயிற்றை கட்டிக்கொள்வார்.\n\nகல்லூரிகளும் குருமடங்களும் கட்டுவித்து அங்கு குருக்களுக்கு உதவியாக இருக்கும்படி சிறந்த நூல் நிலையம் ஒன்று ஏற்படுத்தினார். கொள்ளை நோய் காலத்தில் நோயாளிகளுடனும் சாகக் கிடந்தவர்களுடனும் தங்கி அவர்களுக்கு பேருதவி செய்யும்படி தமது உடைமைகளைக் கொடுத்தார்.\n"}
{"id": "201342", "url": "https://ta.wikipedia.org/wiki?curid=201342", "title": "மறுபக்கம் (புதினம்)", "text": "மறுபக்கம் (புதினம்)\n\nஎழுத்தாளர் பொன்னீலனின் கரிசல், புதியதரிசனங்கள் ஆகிய புனைவுகளைத் தொடர்ந்து மறுபக்கம் புதினம் 2010இல் வெளிவந்தது. 1972இல் எழுதத் தொடங்கி 2010இல் இவர் இந்நாவலை வெளியிட்டார்.இப்புதினத்திற்குரிய வரலாற்றுத் தரவுகளாக இவர் பயன்படுத்தியது வி. நாகமய்யா, டி.கே. வேலுப்பிள்ளை ஆகிய திருவாங்கூர் உயர் அதிகாரிகள் எழுதிய திருவாங்கூர் மாநிலக் குறிப்பேடுகள்(Travancore State Manual) மற்றும் நீதிபதி பி. வேணுகோபால் விசாரணைக்குழு அறிக்கை. இத்தரவுகளின்வழிச் சேகரிக்கப்பட்ட சமூக அசைவுகளின் தொடர்ச்சியாக 1982 இல் நடந்த மண்டைக்காட்டுக் கலவரத்தையும் ஆசிரியர் இணைத்துக்கொள்கிறார்.\nSection::::களம்.\nபுதினத்தின் களமாக இருப்பது தென்திருவிதாங்கூர் மற்றும் அதனைச் சுற்றிய கிராமங்கள். பண்பாட்டுக்கலப்பு மற்றும் பல்வேறு அரசியல் முரண்பாடுகள் நிலவுகின்ற நிலப்பகுதி. வருணாசிரம தர்மம், காலனிய ஆதிக்க வரிஏய்ப்பு வன்முறைகள், கிறித்துவத்தின் பரவல் மற்றும் செயல்பாடுகள், பாரம்பரிய தாய்த்தெய்வ வழிபாட்டின் எச்சங்கள் என ஏராளமான பன்முகத்தன்மைகளின் பாதிப்புக்கு உள்ளான மக்கட் சமூகம் வாழ்கின்ற பகுதி. இப்பகுதி மீதான பல அடுக்குநிலைப் பார்வைகளை இப் புதினம் வைத்துள்ளது.\nSection::::வரலாற்றுக் குறிப்புகளும் புராணச் செய்திகளும்.\nதிருவிதாங்கூர் சமஸ்தான வரிவிதிப்புக் கொடுமைகள், தோள் சீலைப் போராட்டம் என அறியப்பட்ட சாணார்கள் போராட்டம், வைகுண்டசாமி அய்யாவழி இயக்கம், குமாரகோவில் அக்கினிக்காவடிப் போராட்டம், பிரம்ம சமாஜ இயக்கம், அக்கினிக் காவடி போராட்டம், கன்னியாகுமரி மாவட்டத்தைத் தமிழ்நாட்டுடன் இணைப்பதற்காக நடைபெற்ற போராட்டம், மணியங்கர எதிர்ப்புப் போராட்டம், உலக்கைப் போராட்டம், பற்றிய செய்திகள் உள்ளிட்ட எல்லா வரலாற்றுக் குறிப்புகளும், மண்டைக் காட்டு அம்மன் வரலாறு, பத்ரகாளி அம்மன் வரலாறு, குமரி அம்மன் வரலாறு எனப் புராணச் செய்திகளும் இப் புதினத்தில் இடம்பெற்றுள்ளன.\n"}
{"id": "201344", "url": "https://ta.wikipedia.org/wiki?curid=201344", "title": "அப்பாச்சி ஹடூப்", "text": "அப்பாச்சி ஹடூப்\n\nஅப்பாச்சி ஹடூப் ஒரு திறந்த மூல மென்பொருள் கட்டமைப்பாகும். இது மிகப் பெரிய அளவிலான தரவுகளை ப்ரோசெஸ் செய்ய உதவுகிறது. இதனை செய்வதற்கு அன்றாடம் பயன்படுத்தும் கணிப்பொறிகள் மூலம் கிளஸ்டர் உருவாக்கி அதன் மூலம் பெரிய அளவிலான தரவுகளை ப்ரோசெஸ் செய்ய உதவும் ஒரு கட்டமைப்பு இது. இது மேப்/குறை என்ற நிரலாக்க கருத்தியலை அடிப்படையாக கொண்டுள்ளது.\n\nஅப்பாச்சி ஹடூப் அப்பாச்சி மென்பொருள் அறக்கட்டளையின் ஒரு பதிவு பெற்ற வணிக முத்திரை ஆகும்.\n\nSection::::வரலாறு.\nஅப்பாச்சி ஹடூப் டக் கட்டிங் மற்றும் மைக் காபெறேல்லா 2005ல் உருவாக்கப்பட்டது. இது முதலில் Nutch தேடல் பொறி திட்டத்தின் ஆதரவிற்காக உருவாக்கப்பட்டது. இந்தப் பெயர் டக் கட்டிங் அவரது குழந்தை விளையாடிக்கொண்டிருந்த யானை பொம்மையின் பெயரில் அமைக்கப்பட்டது.\n\n\n\n"}
{"id": "201346", "url": "https://ta.wikipedia.org/wiki?curid=201346", "title": "உவமப்போலி", "text": "உவமப்போலி\n\nதொல்காப்பியம் உவமம், உவமப்போலி என்பனவற்றைச் சுட்டுகிறது. முன்னதை நான்கு வகை என்கிறது. பின்னதை ஐந்து வகை என்கிறது. இவற்றை இளம்பூரணர் என்னும் உரையாசிரியரின் வழி நிரல் செய்து விளங்கிக்கொள்ளலாம். உவமப்போலி என்பது உள்ளுறை உவமம் \n"}
{"id": "201347", "url": "https://ta.wikipedia.org/wiki?curid=201347", "title": "கானா பாலா", "text": "கானா பாலா\n\nகானா பாலா என்ற பெயரால் பெரிதும் அறியப்படும் பால முருகன், தமிழ்த் திரைப்படங்களில் புகழ்பெற்ற பின்னணிப் பாடகர் ஆவார். கானா பாடல்கள் என்ற இசைவகையில் மிகச் சிறந்த பாடலாசிரியராகவும் பாடகராகவும் விளங்குகிறார்.\"அட்டகத்தி\"யில் 'ஆடி போனா ஆவணி', 'நடுக்கடலுல கப்பல' பாடல்கள் மூலம் பிரபலமானார். இசையமைப்பாளர் தேவாவிற்குப் பின்னதாக கானா பாடல்களை தமிழ் திரைப்படத்துறையில் மீள்வரவு செய்வதில் இவருக்கு முதன்மை இடம் உள்ளது. தமது சில கானா பாடல்களுக்கு இவரே பாடல் வரிகளையும் இயற்றி உள்ளார்.\n\n\n"}
{"id": "201355", "url": "https://ta.wikipedia.org/wiki?curid=201355", "title": "தாபோர் மலை", "text": "தாபோர் மலை\n\nதாபோர் மலை (\"Mount Tabor\", , Arabic: جبل الطور, \"Jabal aṭ-Ṭūr\", Greek: ) என்பது இசுரேலின் கீழ் கலிலேயாவில் யெசுரியேல் பள்ளத்தாக்கின் கிழக்கு முடிவில், மேற்கு கலிலேயக் கடலிலிருந்து தொலைவில் உள்ளது. கி.மு. 12ம் நூற்றாண்டின் மத்தியில், இப்பகுதியில் இசுரயேலிய நீதிபதி தெபோரா தலைமையின் கீழ் பாராக்கிற்கும் சிசாரா தலைமையின் கீழான யபீன் படைகளுக்குமிடையில் \"தாபோர் மலை சண்டை\" இடம் பெற்றது. இங்கு இயேசுவின் உருமாற்றம் இடம்பெற்றதாக பல கிறித்தவர்களால் நம்பப்படுகின்றது. இம் மலை உருமாற்ற மலை எனவும் அழைக்கப்படுகின்றது. \n"}
{"id": "201356", "url": "https://ta.wikipedia.org/wiki?curid=201356", "title": "எர்மோன் மலை", "text": "எர்மோன் மலை\n\nஎர்மோன் மலை (\"Mount Hermon\", / ALA-LC: \"Jabal al-Shaykh\" / \"Mountain of the Chief\" \"Jabal Haramun\"; , \"Har Hermon\", \"Mount Hermon\") என்பது லெபனான் கிழக்கு மலைத் தொடரிலுள்ள மலைக் கூட்டமாகும். இதன் சிகரம் சிரியாவிற்கும் லெபனானுக்கும் இடைப்பட்ட எல்லையில் பரவியுள்ள இது கடல் மட்டத்திலிருந்து 2,814 மீட்டர் (9,232 அடி) உயரத்தில் அமைந்துள்ளதும், சிரியாவின் உயரமிக்க இடமுமாகும். சிரியாவிற்கும் இசுரேல் கைப்பற்றிய பகுதிக்கிடையிலான ஐ.நா. ஈடுபாடற்ற நிலை அவதானிப்பு படை பிரதேசத்தில் உள்ள உச்சியில் “எர்மோன் உணவு விடுதி” அமைந்துள்ளது. இங்கே உலகில் அதிகளவு நிரந்தர ஐ.நா.வின் படைகள் அமர்த்தப்பட்டுள்ளன. எர்மோன் மலையின் தென் சரிவுப் பகுதிகள் இசுரேல் கைப்பற்றிய கோலான் குன்றுகள் வரை பரவிக் காணப்படுகின்ற இடத்தில் \"எர்மோன் மலை பனி நடை ஓய்விடம்\" அமைந்துள்ளது. இங்குள்ள உச்சி 2,236 மீட்டர் (7,336 அடி) வரை உயர்ந்து இசுரேலிய கட்டுப்பட்டுப் பிரதேசத்தில் உயரமான இடமாகக் காணப்படுகின்றது.\n\n"}
{"id": "201358", "url": "https://ta.wikipedia.org/wiki?curid=201358", "title": "சிறுவர்களுக்கான பொது அறிவுக் கலைக்களஞ்சியம்", "text": "சிறுவர்களுக்கான பொது அறிவுக் கலைக்களஞ்சியம்\n\nசிறுவர்களுக்கான பொது அறிவுக் கலைக்களஞ்சியம் என்பது 2011 ஆம் ஆண்டு நர்மதா பதிப்பகத்தால் வெளியிடப்பட்ட சிறுவர்களுக்கான ஒரு சிறிய பொது கலைக்களஞ்சியம் ஆகும். இதன் ஆசிரியர் கமலா கந்தசாமி ஆவார். இந்த நூலில் இந்தியா தொடர்பான தகவல்களும் சிறப்பாக இடம்பெறுகின்றன.\n"}
{"id": "201366", "url": "https://ta.wikipedia.org/wiki?curid=201366", "title": "பொது மேலாண்மை நுழைவுத் தேர்வு", "text": "பொது மேலாண்மை நுழைவுத் தேர்வு\n\nபொது மேலாண்மை நுழைவுத் தேர்வு (Common Management Admission Test) சிமேட் என்பது முதுநிலை பட்டப் படிப்பிலும் (எம்.பி.ஏ.) முதுநிலை பட்டயப் படிப்புகளிலும் சேருவதற்கு திறனை சோதித்தறிய நடத்தப்படும் கணினிவழி தேர்வு ஆகும். இதனை அகில இந்திய தொழினுட்பக் கல்விக் குழு கணினி வாயிலாக நடத்துகின்றது.\n\nSection::::இவற்றையும் காண்க.\nமேலாண்மைப் பட்டத்திற்கான நுழைவுத்தேர்வு\n"}
{"id": "201371", "url": "https://ta.wikipedia.org/wiki?curid=201371", "title": "சுந்தர் லால் குரானா", "text": "சுந்தர் லால் குரானா\n\nசுந்தர்லால் குரானா (\"Sundar Lal Khurana\", பி. நவம்பர் 10, 1918) தில்லி துணைநிலை ஆளுநராக 1981 முதல் 1982 வரையும், புதுச்சேரி துணைநிலை ஆளுநராக 1984இலும் தமிழக ஆளுநராக 1982 முதல் 1988 வரையும் பணியாற்றிய இந்திய அரசியல்வாதி ஆவார். இவர் இந்திய ஆட்சிப் பணியில் பணியாற்றி ஓய்வுபெற்ற பின்னர் அரசியலில் தில்லி துணைநிலை ஆளுநராகப் பொறுப்பேற்றார்.\n"}
{"id": "201376", "url": "https://ta.wikipedia.org/wiki?curid=201376", "title": "பீஷ்ம நாராயண் சிங்", "text": "பீஷ்ம நாராயண் சிங்\n\nபீஷ்ம நாராயண் சிங் (\"Bhishma Narain Singh\", சூலை 13, 1933 - ஆகத்து 1, 2018) இந்திய தேசிய காங்கிரசு கட்சியைச் சேர்ந்த ஓர் இந்திய அரசியல்வாதி ஆவார். இவர் 1984 முதல் 1989 வரை அசாம் ஆளுநராகவும் 1991 முதல் 1993 வரை தமிழக ஆளுநராகவும் பணியாற்றி உள்ளார்.\n\nதமிழ்நாடு ஆளுநராக இருந்தபோது பீஷ்ம நாராயண் சிங், தனது அதிகாரப்பூர்வ நெறிமுறைகளை மீறி, ராஜீவ் காந்தியை தமிழ்நாட்டிற்கு வந்தால் தமது உயிருக்கு ஆபத்து என்று இருமுறை எச்சரித்தார். \n\n"}
{"id": "201378", "url": "https://ta.wikipedia.org/wiki?curid=201378", "title": "எம். பாத்திமா பீவி", "text": "எம். பாத்திமா பீவி\n\nநீதியரசர் எம். பாத்திமா பீவி (\"Justice M. Fathima Beevi\") இந்திய உச்ச நீதிமன்றத்திற்கு நியமிக்கப்பட்ட முதல் பெண் நீதியரசர் ஆவார்.(1989) உயர்ந்த நீதித்துறை பதவிகளை ஏற்ற முதல் முஸ்லிம் பெண்மணியாகவும் விளங்கினார். இந்தியா மட்டுமன்றி ஆசியாவிலேயே மிக உயர்ந்த நீதிமன்றத்தின் நீதிபதியாக பதவியேற்ற முதல் பெண்மணி என்ற பெருமையையும் உடையவர். தமது பணி ஓய்விற்குப் பிறகு தேசிய மனித உரிமை ஆணையத்தில் ஒரு உறுப்பினராகவும் 1997 முதல் 2001 வரை தமிழ்நாடு ஆளுநராகவும் பொறுப்பேற்றுக் கொண்டார்.\nSection::::இளமையும் கல்வியும்.\nபாத்திமா பீவி கேரள மாநிலத்தில் உள்ள பத்தனம்திட்டாவில் ஏப்ரல் 30, 1927இல் பிறந்தார். மீரா சாகிபும் கதீஜா பீபியும் இவரது பெற்றோர்களாவர். பத்தனம்திட்டையில் உள்ள கத்தோலிகேட் உயர்நிலைப் பள்ளியில் பள்ளிக் கல்வி பெற்றார். தமது அறிவியல் இளங்கலை பட்டப் படிப்பை திருவனந்தபுரத்தில் உள்ள யூனிவெர்சிட்டி கல்லூரியில் படித்தார். சட்ட இளங்கலைப் பட்டப்படிப்பை திருவனந்தபுரத்தில் உள்ள அரசு சட்டக் கல்லூரியில் பயின்றார்.\n\nSection::::பணிவாழ்வு.\nபாத்திமா ஓர் வழக்கறிஞராக நவம்பர் 14, 1950இல் பதிந்து கொண்டார். கேரளாவின் கீழ்நிலை நீதிமன்றங்களில் தமது பணிவாழ்வைத் துவங்கினார். மே, 1958இல் கேரள கீழ்நிலை நீதித்துறை பணியில் முனிசீப்பாக நியமிக்கப்பட்டார். 1968இல் துணை நீதிபதியாக பதவியேற்றம் பெற்றார்.1972இல் முதன்மை நீதித்துறை மாஜிஸ்ட்ரேட்டாக உயர்வு பெற்றார். இரண்டாண்டுகளிலேயே 1974இல் மாவட்ட மற்றும் அமர்வு நீதிபதியாகப் பொறுப்பேற்றார்.\n\nசனவரி 1980இல் வருமானவரி மேல்முறையீட்டுத் தீர்ப்பாயத்தில் நீதித்துறை உறுப்பினராக நியமிக்கப்பட்டார். பின்னர் ஆகத்து 4, 1983இல் உயர்நீதிமன்ற நீதிபதியாக நியமிக்கப்பட்டார். இப்பணியில் மே 14, 1984இல் நிரந்தரம் செய்யப்பட்டார். ஏப்ரல் 29, 1989இல் கேரள உயர்நீதிமன்ற நீதிபதி பொறுப்பிலிருந்து பணி ஓய்வு பெற்றார். ஆனால் அக்டோபர் 6, 1989இல் உச்ச நீதி மன்றத்தின் நீதிபதியாக நியமிக்கப்பட்டார். இப்பணியிலிருந்து ஏப்ரல் 29, 1992இல் ஓய்வு பெற்றார்.\n\nபணி ஓய்விற்குப் பிறகும் பல மூத்த நீதிபதிகளைக் கருத்தில் கொள்ளாது இவர் உச்ச நீதிமன்றத்திற்கு நியமிக்கப்பட்டது ராஜீவ் காந்தியால் எடுக்கப்பட்ட அரசியல் முடிவாக கருதப்பட்டது. \"முஸ்லிம் பெண்கள் (மணமுறிவில் உரிமைகள் பாதுகாப்பு சட்டம்\" இயற்றியதால் ஏற்பட்ட சர்ச்சையின் பின்னணியில் இந்த முடிவு எடுக்கப்பட்டதாக விமர்சனங்கள் எழுந்தன.\n"}
{"id": "201379", "url": "https://ta.wikipedia.org/wiki?curid=201379", "title": "பி.எஸ். ராம்மோகன் ராவ்", "text": "பி.எஸ். ராம்மோகன் ராவ்\n\nபி. எஸ். ராம்மோகன் ராவ் (\"P. S. Ramamohan Rao\", பி. 1934) ஓர் இந்திய அரசியல்வாதியும் முன்னாள் இந்தியக் காவல் பணி அதிகாரியும் ஆவார். இவர் தமிழக ஆளுநராக 2002 முதல் 2004 வரை பணியாற்றி உள்ளார். முன்னதாக ஆந்திர மாநில காவல்துறை இயக்குனராக பணி ஓய்வு பெற்றார்.\n\nSection::::மேற்சான்றுகள்.\n \n"}
{"id": "201384", "url": "https://ta.wikipedia.org/wiki?curid=201384", "title": "அப்பாச்சி மென்பொருள் அறக்கட்டளை", "text": "அப்பாச்சி மென்பொருள் அறக்கட்டளை\n\nஅப்பாச்சி மென்பொருள் அறக்கட்டளை நிறுவனம் அமெரிக்காவை சேர்ந்த இலாப நோக்கற்ற நிறுவனம். இது 1999 ஆம் ஆண்டு ஜூன் மாதம் டெலாவேர், அமெரிக்கவில் நிறுவப்பட்டது. இந்த அப்பாச்சி மென்பொருள் அறக்கட்டளை நிறுவனம் பரவலாக டெவலப்பர்கள் சமூகத்தை சார்ந்தே உள்ளது. \n\nஅப்பாச்சி மென்பொருள் அறக்கட்டளை அப்பாச்சி திட்டங்கள், தொடர்புடைய தொழில்நுட்பம் மற்றும் சிறந்த அப்பாச்சி டெவலப்பர்களை ஒன்றாக சேகரிக்கவும் ஊக்குவிக்கவும் ஒவ்வொரு ஆண்டும் பல மாநாடுகள் நடத்துகிறது. \n\nSection::::வரலாறு.\nஇந்த நிறுவனத்தின் தொடக்கம் இதன் முதன் மென்பொருளான அப்பாச்சி இனைய செர்வரில் 1995ஆம் ஆண்டு தொடங்கியது. முதலில் எட்டு உறுப்பினர்களை கொண்டு தொடங்கியது. அவர்கள் என்ற மேன்பொருளை மேம்படுத்துவது என்ற குறிக்கோளுடன் செயல்பட்டனர். பின்னர் அந்த குழுவே அப்பாச்சி குழுமம் என்றழைக்கப்பட்டது.\n"}
{"id": "201386", "url": "https://ta.wikipedia.org/wiki?curid=201386", "title": "எஸ். ரமேசன்", "text": "எஸ். ரமேசன்\n\nரமேசன், கேரளத்தைச் சேர்ந்த கவிஞரும், இலக்கியவாதியும், இதழாளரும் ஆவார்.\n\nSection::::வாழ்க்கைக் குறிப்பு.\n1952, பிப்பிரவரி 16 ல், கோட்டயம் மாவட்டத்தில் வைக்கம் வட்டத்தில் பிறந்தார். எம் கே சங்கரன், பி லட்சுமி ஆகியோர் இவரது பெற்றோர் ஆவர். பள்ளிபிரத்துச்சேரி செயிண்ட்.ஜோசப் எல் பி பள்ளி, வைக்கம் அரசு ஆண்கள் உயர்நிலைப் பள்ளி ஆகியவற்றில் கல்வி கற்றார். சேர்த்தலை செண்ட். மைக்கேல் கல்லூரியில் இளநிலை பயின்றார். 1970 முதல் 1975 வரை எறணாகுளம் மகாராஜா கல்லூரியில் பி ஏ, எம் ஏ ஆகிய பட்டங்களை பெற்றார். \nமாத்ருபூமி நாளேட்டில் கவிதை எழுதியுள்ளார். 1976 ல் திருமணம் செய்தார். பேராசிரியர் டி பி லலா, இவரது மனைவி. சௌம்யா ரமேசு , சந்தியா ரமேசு இவரது மகள்கள்\n\n\n"}
{"id": "201390", "url": "https://ta.wikipedia.org/wiki?curid=201390", "title": "மீச்சிறு முழுஎண் சார்பு", "text": "மீச்சிறு முழுஎண் சார்பு\n\nகணிதத்தில் மீச்சிறு முழுஎண் சார்பு (\"least integer function\") என்பது மெய்யெண்களின் மீது வரையறுக்கப்பட்டதொரு சார்பு. இச்சார்பின் கீழ் ஒரு மெய்யெண் \"x\" இன் சார்பலன் அம்மெய்யெண்ணை விடப் பெரிய முழுஎண்களுக்குள் மிகச்சிறிய முழுஎண் ஆகும்.. மேல்மட்டச் சார்பு (\"ceiling function\") எனவும் இச்சார்பு அழைக்கப்படுகிறது. இதன் குறியீடு formula_1 எடுத்துக்காட்டாக,\n\nSection::::குறியீடு.\nகார்ல் ஃப்ரெடெரிக் காஸ் இருபடி நேர்எதிர்மை -குறித்த தனது மூன்றாவது நிறுவலில் (1808) மீப்பெரு முழுஎண் சார்புக்கு சதுர அடைப்புக் குறியீட்டைப் (formula_5) பயன்படுத்தினார் கென்னத் இ. ஐவர்சன் 1962 ஆம் ஆண்டு மீப்பெரு முழுஎண் சார்பு மற்றும் மீச்சிறு முழுஎண் சார்பு ஆகிய இரு சார்புகளையும், மற்றும் அவற்றின் குறியீடுகளாக formula_6 formula_7 ஆகிய இரண்டையும் அறிமுகப்படுத்தும்வரை இக்குறியீடே பயன்படுத்தப்பட்டு வந்தது. தற்போது இருவிதமான குறியீடுகளும் பயன்படுத்தப்படுகின்றன.\n\nSection::::வரையறையும் பண்புகளும்.\nமீச்சிறு முழுஎண் சார்பு பின்வருமாறு வரையறுக்கப்படுகிறது\n\nஓரலகு நீளமுள்ள பாதி திறந்த இடைவெளியில் ஒரேயொரு முழுஎண் மட்டுமே இருக்கும் என்பதால், \"x\" என்ற மெய்யெண்ணுக்கு, \n\nஎன்றவாறு \"m\" , \"n\" என இரு தனித்த முழுஎண்கள் அமைகின்றன. இதனைப் பயன்படுத்தி மீச்சிறு முழுஎண் சார்பின் வரையறையைப் பின்வருமாறும் கூறலாம்:\n\n\n\nSection::::மீப்பெரு முழுஎண் சார்புடன் தொடர்பு.\n\"x\" முழு எண்ணாக இருந்தால், இருந்தால் மட்டுமே, இதில் சமக்குறி உண்மையாகும். அதாவது:\n\n\n\n\nSection::::தொடர்ச்சி.\nமீச்சிறு முழுஎண் சார்பு தொடர்ச்சியான சார்பல்ல; எனினும் அது கீழ் அரைத்தொடர்ச்சியானதாகவும் துண்டுவாரி மாறிலிச் சார்பாகவும் அமையும். கட்டுரையின் தொடக்கத்தில் தரப்பட்டுள்ள வரைபடத்திலிருந்து இவ் விவரத்தைக் காணலாம்.\n\n"}
{"id": "201393", "url": "https://ta.wikipedia.org/wiki?curid=201393", "title": "ஆரியதேவர்", "text": "ஆரியதேவர்\n\nஆரியதேவர் (Aryadeva, आर्यदेव,) என்பவர் நாகார்ஜுனரின் சீடராவார். பௌத்த மகாயான நூல்களை எழுதியவர். சென் துறவிகள் இவரை, கனதேவா என்பர். இலங்கையில் போதிசத்வ தேவர் என்பர்.\n\nSection::::ஆக்கங்கள்.\nஇவர் எழுதிய நூல்கள் சமசுகிருதத்தில் பாதுகாக்கப்படவில்லை. சீன, திபெத்திய மொழிகளில் உள்ள மொழிபெயர்ப்புகளிலேயே இவரது ஆக்கங்கள் காணப்படுகின்றன. சதுசடகா என்ற நானூறு பாடல்களைக் கொண்ட நூலே புகழ் பெற்றது.\n\nசர்யமேலபகபிரதிபா, என்ற நூலையும் எழுதியுள்ளார்.\n\n"}
{"id": "201394", "url": "https://ta.wikipedia.org/wiki?curid=201394", "title": "கல் கிஸ்னே தேகா", "text": "கல் கிஸ்னே தேகா\n\nகல் கிஸ்னே தேகா (பொருள்: நாளைக்கு என்ன நடக்கும் என்று யார் அறிவார்?) என்பது 2009 ஆம் ஆண்டு வெளியான இந்தித் திரைப்படம்.\n\n\n"}
{"id": "201395", "url": "https://ta.wikipedia.org/wiki?curid=201395", "title": "உழவுக்கும் உண்டு வரலாறு (நூல்)", "text": "உழவுக்கும் உண்டு வரலாறு (நூல்)\n\nஉழவுக்கும் உண்டு வரலாறு வேளாண்மைப் பற்றிய தகவல்களை வரலாறாக இன்றைய தலைமுறையினர் அறிந்து கொள்ள உதவும் நூல். இயற்கை விஞ்ஞானி டாக்டர் கோ.நம்மாழ்வார் எழுதி விகடன் பிரசுரம் மூலம் வெளி வந்த புத்தகம். ரசாயன உரங்கள், பூச்சிக்கொல்லி மருந்துகள், வீரிய விதைகள் போன்றவற்றின் தாக்குதல்களையும் அதன் விளைவுகளையும் இதில் குறிப்பிடுகிறார். \n"}
{"id": "201396", "url": "https://ta.wikipedia.org/wiki?curid=201396", "title": "சோர் லகா கே... ஹையா!", "text": "சோர் லகா கே... ஹையா!\n\nசோர் லகா கே... ஹையா! என்பது 2009 ஆம் ஆண்டு வெளியான இந்தித் திரைப்படம். சுற்றுச்சூழலை காப்பது குறித்த கதையைக் கொண்டுள்ள குழந்தைகளுக்கான திரைப்படம். இத்திரைப்படத்தில் கதையை அமிதாப் பச்சன் விவரிக்கிறார்.\n\n"}
{"id": "201407", "url": "https://ta.wikipedia.org/wiki?curid=201407", "title": "தாய் மண்ணே வணக்கம் (நூல்)", "text": "தாய் மண்ணே வணக்கம் (நூல்)\n\nதாய் மண்ணே வணக்கம் என்பது கோ. நம்மாழ்வார் எழுதிய கட்டுரைகளின் தொகுப்பு நூலாகும். இந்த புத்தகத்தின் மூன்றாம் பதிப்பு 2009ல் வெளிவந்துள்ளது.\n\nSection::::கருத்துக்கள்.\nஇந்த 127 பக்ககங்கள் கொண்ட புத்தகத்தில் அழிகின்ற காடுகள், அழிந்து வரும் நதிகள், பூச்சிக்கொல்லி,நிலவளம் மற்றும் மலைவளம் பற்றி நம்மாழ்வார் விரிவாக எழுதியுள்ளார். இதில் மொத்தம் 23 கட்டுரைகள் அமைந்துள்ளன. பல உச்ச நீதிமன்ற வழக்குகளையும், தேயிலைத் தோட்டங்களை கார்பரேட் நிறுவனங்கள் அபகரிப்பதைப் பற்றியும் எழுதியுள்ளார். டெஃறி அணை பற்றியும் அதனைச் சார்ந்த மக்கள் எவ்வாறு பாதிக்கப்படுவார்கள் என்பது பற்றியும் குறிப்பிடுகிறார்.\n\nகடைசி பக்கத்தில் கே. பி. சசியின் பின்வரும் மேற்கோள்களுடன் முடிக்கிறார்.\nமனித உடலில் 80 சதவிதம் தண்ணீர். உயிர் வாழ்க்கையின் அடிப்படை ஆதாரமே நஞ்சாகியுள்ளது. நம் எதிர் நிற்கும் கேள்வி என்ன? தண்ணீரின் தரம் எப்படி உள்ளது?\n\nஎதிர்காலத்தில் நாம் நடை போடுவதற்கு இரண்டு வழிகள் உள்ளது. ஒன்று குடிக்க தண்ணீர் இல்லாமல் சாக வேண்டும் மற்றொன்று தண்ணீர் குடிப்பதாலேயே சாக வேண்டும்.\n"}
{"id": "201408", "url": "https://ta.wikipedia.org/wiki?curid=201408", "title": "மரபை அழிக்கும் மரபணு மாற்று விதைகள் (நூல்)", "text": "மரபை அழிக்கும் மரபணு மாற்று விதைகள் (நூல்)\n\nமரபை அழிக்கும் மரபணு மாற்று விதைகள் கோ. நம்மாழ்வார் எழுதிய வேளாண்மை நூல். இந் நூல் வாகைப் பதிப்பகத்தாரால் 2012 ஆம் ஆண்டு வெளியிடப்பட்டது.\n\nSection::::நூலை பற்றி.\nஉணவே மருந்து என்பது தமிழ் மரபு. ஆனால் இப்படி பாக்டீரியாவை திணித்துத் தரும் கத்தரிக்காய் எப்படி மருந்தாகும். இது போன்ற பல செய்திகளை கோ.நம்மாழ்வார் இந்த புத்தகத்தின் வாயிலாக தருகிறார். விழிப்புணர்வு ஏற்படுத்தும் நூல்.\n\nSection::::நூலில் இருந்து சில குறிப்புகள்.\nமரபணு மாற்றுப் பயிர்களின் நுழைவுக்கு இரண்டாவது பச்சைப் புரட்சி என்று பட்டமும் சூட்டப்படுகிறது. ஆனால் முதல் பச்சைப் புரட்சியின்போது அமைதியாக இருந்துவிட்ட பாரதம் இன்று பி.டி. கத்தரிக்காயை எதிர்த்து போர்க் கோலம் பூண்டுள்ளது. கம்பெனி விதைகள் திணிக்கப்பட்டால்\nஉயிரியல் பன்மயம் அழியும். பச்சைப் புரட்சிக் காலத்தில் இப்படி நமது 30 ஆயிரம் நெல் வகைகள் அழிந்ததை யாரும் மறுப்பதற்கு இல்லை. இந்தியாவில் கத்தரி ரகங்களுக்கு பஞ்சமில்லை. 'வரகசிரிச் சோறும் வழுதுணங்காய் வாட்டும்' என்று அவ்வை பிராட்டி குறிப்பிடுகிற வழுதுணங்காய் நமது கத்தரியே.\n"}
{"id": "201409", "url": "https://ta.wikipedia.org/wiki?curid=201409", "title": "வயிற்றுக்குச் சோறிடல் வேண்டும் (நூல்)", "text": "வயிற்றுக்குச் சோறிடல் வேண்டும் (நூல்)\n\nவயிற்றுக்குச் சோறிடல் வேண்டும் கோ. நம்மாழ்வாரின் 25-வது புத்தகம் இது. இதில் 30 கட்டுரைகள் இடம்பெற்றுள்ளன.\n"}
{"id": "201412", "url": "https://ta.wikipedia.org/wiki?curid=201412", "title": "மு. கணபதிப்பிள்ளை", "text": "மு. கணபதிப்பிள்ளை\n\nதென்புலோலியூர் மு. கணபதிப்பிள்ளை இலங்கைத் தமிழ்ப் பண்டிதரும், தமிழறிஞரும் எழுத்தாளரும் ஆவார்.\n\nSection::::வாழ்க்கைக் குறிப்பு.\nமு. கணபதிப்பிள்ளை பருத்தித்துறை புலோலி என்ற கிராமத்தில் தமிழ் வித்துவப் பரம்பரையில் பிறந்தவர். இலங்கை அரச மொழித் திணைக்களத்தில் மொழிபெயர்ப்பாளராகப் பணியாற்றியவர். இலங்கை வானொலியிலும், இலக்கிய மேடைகளிலும் மற்றும் இலக்கிய நூலுருவாக்கத்திலும் பெரும் பங்களிப்பை வழங்கியிருந்தவர். இவரது மனைவி தனபாக்கியம் ஒரு வயலின் இசைக்கலைஞர். இலங்கை வானொலிக் கலைஞர் கமலினி செல்வராஜன் இவர்களது மூத்த மகள் ஆவார்.\n\n"}
{"id": "201441", "url": "https://ta.wikipedia.org/wiki?curid=201441", "title": "மாக்னசு கார்ல்சன்", "text": "மாக்னசு கார்ல்சன்\n\nஇசுவென் மாக்னசு ஓன் கார்ல்சன் (\"ஸ்வென் மாக்னஸ் ஓன் கார்ல்சன்\"; \"Sven Magnus Øen Carlsen\", பிறப்பு நவம்பர் 30, 1990) ஓர் நோர்வே சதுரங்க கிராண்ட்மாஸ்டர் ஆவார். பன்னாட்டு சதுரங்க கூட்டமைப்பின் உலகத் தரவரிசையில் முதலிடம் எட்டிய இளம்திறனாளர் ஆவார். இவரது எலோ தரவுகோள் 2872ஆக உள்ளது. \n\nSection::::சாதனைகள்.\n2013 போட்டியில் உலக வாகையார் பட்டத்தை இவர் வாங்கிய போது முதல் இளம் வயது உலக வாகையார் மற்றும் உலக வாகையார் பட்டம் வாங்கிய முதல் நார்வே நாட்டுக்காரர் எனும் இரு சாதனைகளைப் படைத்தார்.\n\nஐந்து முறை உலக வாகையார் பட்டம் வாங்கிய இந்தியாவின் ஆனந்தினை ஒரு ஆட்டத்திலும் வெற்றிபெற விடாமல் சிறப்பாக விளையாடிய முதல் வீரரும் இவரே.\n\n\nSection::::வெளி இணைப்புகள்.\n \n"}
{"id": "201445", "url": "https://ta.wikipedia.org/wiki?curid=201445", "title": "பன்னாட்டு சதுரங்க கூட்டமைப்பின் உலகத் தரவரிசையில் முதலிடம் பெற்றோரின் பட்டியல்", "text": "பன்னாட்டு சதுரங்க கூட்டமைப்பின் உலகத் தரவரிசையில் முதலிடம் பெற்றோரின் பட்டியல்\n\nபன்னாட்டு சதுரங்கக் கூட்டமைப்பின் உலகத் தரவரிசையில் முதலிடம் பெற்றவர்களின் பட்டியல் கீழே தரப்பட்டுள்ளது. இந்த முறைமை சூலை, 1971 இல் துவங்கப்பட்டது. \n"}
{"id": "201452", "url": "https://ta.wikipedia.org/wiki?curid=201452", "title": "எரிபொருள் மின்கலம்", "text": "எரிபொருள் மின்கலம்\n\nஎரியன் மின்கலம் \"(Fuel cell)\" இரசாயன ஆற்றலை நேரடியாக மின்னாற்றலாக மாற்றக்கூடிய ஒரு சாதனம் ஆகும். எரிபொருள் மின்கலன், எரிபொருள் மின்கலம், எரிபொருள் கலன், எரிபொருள் கலம் என்ற பெயர்களாலும் இதை அழைக்கிறார்கள். மற்ற மின்கலங்களைப் போல இதிலும் நேர் மின்வாய் ஒன்றும் எதிர் மின்வாய் ஒன்றும் இவற்றுக்கிடையில் ஒரு மின்னாற்பகுபொருளும் இடம்பெற்றுள்ளன.\nஐதரசன் மிகப் பரவலாகப் பயன்படுத்தப்படும் ஓர் எரிபொருள் ஆகும். ஆனால், சில நேரங்களில் இயற்கை வளிமம் (natural gas) போன்ற ஐட்ரோ கார்பன்களும் மெத்தனால் போன்ற ஆல்ககால்களும் எரிபொருளாகப் பயன்படுத்தப்படுகின்றன. எரிபொருள் மின்கலன்கள் என்பவை சாதாரண மின்கலங்களிலிருந்து வேறுபட்டவை. எரிபொருள் மின்கலன்களுக்குத் தொடர்ச்சியாக ஆக்சிசனனும்/காற்றும் எரிபொருளும் இருக்க வேண்டும். இல்லையெனில் வேதிவினை நிகழாமல் போகக்கூடும். எனினும், இந்த மூலங்கள் இருக்கும் வரை தொடர்ந்து மின்னாற்றல் உற்பத்தியாகிக் கொண்டே இருக்கும்.\n\nஎரிபொருள் மின்கலன்கள் வேல்சைச் சேர்ந்த இயற்பியலாளர் வில்லியம் குரோவாலும் செருமானிய இயற்பியலாளர் ஃப்ரீட்ரிச் சியோன்பெய்னாலும் 1838 ஆம் ஆண்டு தனித்தனியே கண்டறியப்பட்டன. இந்த எரிபொருள் மின்கலன்களின் முதல் பொதுப்பயன்பாடு ஒரு நூற்றாண்டு கழித்தே நிகழ்ந்தது. நாசா முதலில் இந்த எரிபொருள் மின்கலன்களைத் தனது விண்வெளித் திட்டங்களில் பயன்படுத்தப்பட்ட ஆராய்விகள் (probes), செயற்கைக் கோள்கள், விண்வெளிக் கலங்கள் (space capsules) போன்றவற்றில் ஆற்றலை உற்பத்தி செய்யப் பயன்படுத்தியது. அதிலிருந்து இவ்வெரிபொருள் மின்கலன்கள் பல்வேறு பயன்பாடுகளுக்கும் பயன்படுத்தப்பட்டு வருகின்றன. இவை, பொதுப் பயன்பாட்டிலும் தொழிலகப் பயன்பாட்டிலும் குடியிருப்புப் பகுதிகளிலும் தொலைதூரப் பகுதிகளிலும் முதன்மைத் திறன்மூலமாகவும் காப்பமைப்பாகவும் (back up) பயன்படுத்தப்படுகின்றன. மேலும், இவை எரிபொருள் மின்கல ஊர்திகள் (fuel cell vehicles), தானூர்திகள், கவைக்கோல் பளுஏற்றிகள் (forklifts), பேருந்துகள், வானூர்திகள், படகுகள், ஈருருளிகள், நீர்மூழ்கிகள் ஆகியவற்றுக்கு ஆற்றலளிக்கவும் பயன்படுத்தப்படுகின்றன.\n\nநடைமுறையில் பல வகையான எரிபொருள் மின்கலன்கள் உள்ளன. ஆனால், அவையனைத்துமே ஒரு நேர்மின்வாய் (anode; எதிர்மின் சுமை) ஓர் எதிர்மின்வாய் (cathode; நேர்மின் சுமை) மற்றுமொரு மின்பகுளி (electrolyte) கொண்ட அமைப்பாகவே உள்ளன. இம்மின்பகுளியே மின்னூட்டங்கள் (charges) எரிபொருள் மின்கலனின் இரு பக்கங்களுக்கு இடையிலும் செல்ல உதவுகின்றன. எதிர்மின்னிகள் (electrons) நேர்மின்வாயிலிருந்து எதிர்மின்வாய்க்கு ஒரு புறச் சுற்று மூலம் இழுக்கப்பட்டு நேர் மின்னோட்டம் உருவாகிறது. அனைத்து எரிபொருள் மின்கலன்களிலும் மின்பகுளியே பொதுவாக மாறுபடுகிறது. எனவே, எரிபொருள் மின்கலன்களானவை அவற்றில் பயன்படுத்தப்படும் மின்பகுளி அடிப்படையில் வகைப்படுத்தப்படுகின்றன. இந்த எரிபொருள் மின்கலன்கள் வெவ்வேறு அளவுகளில் கிடைக்கின்றன. தனித்தனி எரிபொருள் மின்கலன்கள் ஒப்புகையளவில் மிகக்குறைந்த 0.7 வோல்ட் என்ற மிகக்குறைந்த மின்னழுத்தத்தையே உருவாக்குகின்றன. எனவே, நிறையக் கலன்கள் \"அடுக்கப்பட்டோ\", தொடர்ச்சியாக வைக்கப்பட்டோ, மின்னழுத்தம் அதிகரிக்கப்பட்டுத் தேவையான பயன்பாடுகளுக்குச் செலுத்தப்படுகின்றன. மின்னாற்றல் மட்டுமின்றி இந்த எரிபொருள் மின்கலன்கள் நீர், வெப்பம் (heat) எரிபொருள் மூலத்தைப் பொறுத்து மிகச் சிறிய அளவிலான நைட்ரசன் டைஆக்சைடு இன்ன பிறவற்றையும் வெளியேற்றுகின்றன. இந்த எரிபொருள் மின்கலன்களின் பயனுறுதிறன் (efficiency) 40-60 % வரை இருக்கும். வெளியேற்றப்படும் வெப்பமும் பயன்படுத்தப்படின் 85 % வரை பயனுறுதிறன் இருக்கும்.\n\nஎரிபொருள் மின்கலன் சந்தையானது வளர்ந்து வருகிறது. பைக் ரிசர்ச் (Pike Research) எனும் நிறுவனத்தின் ஆய்வு முடிவின்படி, 2020க்குள் எரிபொருள் மின்கலன் சந்தை 50 கிகாவாட்டாக (GW) இருக்கும் என்று அறியப்படுகிறது.\n"}
{"id": "201465", "url": "https://ta.wikipedia.org/wiki?curid=201465", "title": "தேசிய சரக்குத் தானுந்து ஓட்டப்போட்டி சங்கம்", "text": "தேசிய சரக்குத் தானுந்து ஓட்டப்போட்டி சங்கம்\n\nதேசிய சரக்குத் தானுந்து ஓட்டப்போட்டி சங்கம் (\"NASCAR\") என்பது, ஓர் தானுந்து போட்டிகளின் குழுமமாகும். 1947-48ல் பில் பிரான்சு என்பவரால் தொடங்கப்பட்டது. 2009ல் திரு. பிரைன் பிரானடசு (பில் பிரான்சின் பெயரன்) தலைமை நிர்வாக அதிகாரியாக பொறுப்பேற்றார்.\n"}
{"id": "201467", "url": "https://ta.wikipedia.org/wiki?curid=201467", "title": "கிராண்ட்மாஸ்டர் (சதுரங்கம்)", "text": "கிராண்ட்மாஸ்டர் (சதுரங்கம்)\n\nசதுரங்க விளையாட்டில், கிராண்ட்மாஸ்டர் (Grandmaster) என்ற பட்டம் அவ்விளையாட்டை ஒழுங்குபடுத்தும் பன்னாட்டு சதுரங்கக் கூட்டமைப்பினால் சதுரங்க விளையாட்டாளர்களுக்கு வழங்கப்படும் விருதாகும். உலக வாகையாளர் பட்டத்தைத் தவிர இந்த அமைப்பு வழங்கும் மிக உயரிய பட்டம் இதுவேயாகும். இந்த நிலையை எய்தியவர் தம் வாழ்நாள் முழுமையும் இப்பட்டத்தை தக்க வைத்துக் கொள்ளலாம். சதுரங்க குறிப்பேடுகளில் இது பொதுவாக ஜிஎம் என சுருக்கமாகக் குறிப்பிடப் படுகிறது. சில நேரங்களில் பன்னாட்டு கிராண்ட் மாஸ்டர் என்பதன் சுருக்கமாக ஐஜிஎம் எனவும், குறிப்பாக பழைய நூல்களில், பயன்படுத்தப்படுகிறது. \n\nகிராண்ட் மாஸ்டர், பன்னாட்டு மாஸ்டர், மற்றும் பிடீ மாஸ்டர் என்பன ஆண்களுக்கும் பெண்களுக்கும் பொதுவானவை. 1978இல் நோனா கேப்ரின்டாஷ்விலி முதல் பெண் ஜிஎம்மாக பட்டம் பெற்றார். உலகப் பெண்கள் வாகையர் பட்டத்தை வென்ற இவருக்கு ஃபிடீ இந்தப் பட்டதை சிறப்பு விலக்காக அளித்தது. ஆண்களுடன் விளையாடி இந்தப் பட்டத்தை வென்ற முதல் பெண்மணி சூசன் போல்கர் ஆவார். இவர் 1991இல் இந்தச் சாதனையை நிகழ்த்தினார். 2000ஆம் ஆண்டிலிருந்து முதல் பத்து இடங்களில் உள்ள பெண்களில் பெரும்பாலோர் ஜிஎம் பட்டம் பெற்றவர்களாவர். \n\nபெண்களுக்கெனத் தனிப்பட்ட பட்டமாக \"பெண்கள் கிராண்ட் மாஸ்டர்\" (WGM) என்ற பட்டமும் ஃபிடீ மாஸ்டர் நிலைக்கும் பன்னாட்டு மாஸ்டர் நிலைக்கும் இடைப்பட்ட நிலையில் உள்ள பெண்களுக்கு வழங்கப்படுகிறது.\n\nSection::::வரலாறு.\nசதுரங்கம் தொடர்பில் கிரான்ட்மாஸ்டர் என்னும் பயன்பாடு, 1838ம் ஆண்டில் \"பெல்ஸ் லைஃப்\" என்னும் விளையாட்டு வார இதழில் காணப்பட்டது. அவ்வெளியீட்டில், வில்லியம் லூயிசு என்பவரை \"எமது முன்னைய கிராண்ட்மாஸ்டர்\" எனக் குறிப்பிட்டிருந்தனர். லூயிசும் பின்னாளில் பிலிடோர் என்பவரை கிராண்ட்மாஸ்டர் எனக் குறிப்பிட்டார். இப்பெயர் வேறு சில சதுரங்க விளையாட்டு வீரர்களுக்கும் பயன்படுத்தப்பட்டது.\n\n"}
{"id": "201468", "url": "https://ta.wikipedia.org/wiki?curid=201468", "title": "கார்மேல் மலை", "text": "கார்மேல் மலை\n\nகார்மேல் மலை (\"Mount Carmel\", , \"Har HaKarmel\" \"Har ha Karmell\" (\"அர்த்தம்:\" கடவுளின் திராட்சைத் தோட்டம்); , \"Kármēlos\"; , \"Kurmul\" or جبل مار إلياس \"Jabal Mar Elyas\" 'Mount Saint Elias') என்பது தென் இசுரேலில் மத்தியதரையிலிருந்து தென் கிழக்காக நீண்டிருக்கும் கடற்கரையோர மலைத்தொடராகும். இத்தொடர் யுனெஸ்கோவின் உயிர்க்கோளம் ஓதுக்கீட்டுப் பகுதியும் பல நகரங்களினைக் கொண்டதும் ஆகும். குறிப்பாக, இசுரேலின் மூன்றாவது பெரிய நகரான கைஃபா இதன் தென் சரிவில் அமைந்துள்ளது.\n\n"}
{"id": "201469", "url": "https://ta.wikipedia.org/wiki?curid=201469", "title": "அப்பாச்சி அனுமதி", "text": "அப்பாச்சி அனுமதி\n\nஅப்பாச்சி உரிமம் அல்லது அப்பாச்சி அனுமதி அப்பாச்சி மென்பொருள் அறக்கட்டளை (ASF) எழுதிய ஒரு இலவச மென்பொருள் உரிமம் ஆகும். அப்பாச்சி உரிமம் பயன்படுத்தும் போது பதிப்புரிமை அறிக்கை மற்றும் நிபந்தனைகளை நாம் எப்போதும் வெளியிட நிர்ப்பந்திக்கிறது. எந்த இலவச மென்பொருள் உரிமம் போல, அப்பாச்சி உரிமத்துடன் பயனருக்கு மென்பொருள் சுதந்திரம் உரிமம் நிபந்தனைகளின் கீழ், அதை மாற்ற, அதை விநியோகிக்க, மற்றும் மென்பொருள் மாற்றம் பதிப்புகள் விநியோகிக் பயன்படுத்த அனுமதிக்கிறது.\n"}
{"id": "201470", "url": "https://ta.wikipedia.org/wiki?curid=201470", "title": "கும்ரான்", "text": "கும்ரான்\n\nகும்ரான் (\"Qumran\", ; \"\") என்பது மேற்குக் கரையில் அமைந்துள்ள ஓர் தொல்பொருளியற் களம். இது இசுரேலிய குடியிருப்புப் பகுதி, கிப்புட்சு ஆகியவற்றுக்கு அருகில், சாக்கடலின் வடமேற்கு கரையிலிருந்து ஒரு மைல் தொலைவில் வரண்ட பீடபூமி மீது அமைந்துள்ளது. கெலேனிய கால குடியிருப்பு ஜோன் கைக்கானூசு ஆட்சிக்காலத்தில் கி.மு 134-104 க்கு இடைப்பட்ட அல்லது பிற்பட்ட காலத்தில் உருவாக்கப்பட்டு, கி.பி 68 அல்லது அதன் பின்னர் உரோமைப் பேரரசால் அழிக்கப்படும் வரை குடியிருப்பாக இருந்தது. சாக்கடல் ஏட்டுச்சுருள்கள் மறைத்து வைக்கப்பட்ட, நேரான பாலைவன செங்குத்துப் பாறைகள், தாழ்வுப் பகுதிகள் சுண்ணாம்பு களிமண் கலவை சம மேல் தளம் கொண்ட கும்ரான் குகைகளுக்கு அண்மித்த குடியிருப்புக்கள் நன்றாக அறியப்பட்டவை. \n"}
{"id": "201471", "url": "https://ta.wikipedia.org/wiki?curid=201471", "title": "பிளக் கோநெட் நனோ", "text": "பிளக் கோநெட் நனோ\n\nபிளக் கோநெட் நனோ (\"Black Hornet Nano\") என்பது நோர்வேயின் புரொக்ஸ் டைனமிக்சினால் வடிவமைக்கப்பட்டு, பிரித்தானிய இராணுவத்தினால் பயன்படுத்தப்படும் ஓர் இராணுவ நுண்ணிய ஆளில்லாத வானூர்தி ஆகும்.\n\nஇது கிட்டத்தட்ட 10 செ.மீ x 2.5 செ.மீ அளவுடையதும், தரையிலுள்ள படைகளுக்கு உள்ளூர் சுற்றாடல் விழிப்புணர்வை வழங்கக் கூடியதும் ஆகும். இது கையினுள் அடங்கக் கூடியளவு சிறியதும், மின்கலம் உட்பட கிட்டத்தட்ட அரை அவுன்சு நிறையினை உடையது. இந்த ஆளில்லாத வானூர்தி முழு அசைவுக் காணொளி மற்றும் ஒளிப்படங்களை வழங்கக் கூடிய ஒளிப்படக் கருவியைக் கொண்டுள்ளது. £20 மில்லியன் செலவில் 160 அலகுகள் வடிவமைக்கப்பட்டுள்ளன.\n\n"}
{"id": "201473", "url": "https://ta.wikipedia.org/wiki?curid=201473", "title": "விக்கி விவசாயி", "text": "விக்கி விவசாயி\n\nவிக்கி விவசாயி என்பது வேளாண்மை பற்றிய தகவல்களைப் பகிரும் ஒரு மும்மொழி வலைத்தளம் ஆகும். இது இலங்கை வேளாண் துறையின் ஒரு திட்டம் ஆகும். இந்தத் தளம் கலைக்களஞ்சியம், கற்கை, விவாத மேடை ஆகிய மூன்று பகுதிகளைக் கொண்டது. இதன் கலைக்களஞ்சியப் பகுதி விக்கிப்பீடியா பயனபடுத்தும் மீடியாவிக்கி மென்பொருளைப் பயன்படுத்துகிறது.\n\n"}
{"id": "201480", "url": "https://ta.wikipedia.org/wiki?curid=201480", "title": "எலோ தரவுகோள் முறை", "text": "எலோ தரவுகோள் முறை\n\nஎலோ தரவுகோள் முறை (\"Elo rating system\") சதுரங்கம் போன்ற போட்டியாளர்-எதிர்-போட்டியாளர் பங்கேற்கும் விளையாட்டுக்களில் விளையாட்டாளர்களின் ஒப்பு நோக்கத்தக்க திறன் நிலைகளை கணக்கிடுவதற்கான முறையாகும். இந்த முறையை உருவாக்கிய அங்கேரியில் பிறந்த அமெரிக்க இயற்பியல் பேராசிரியர் அர்பத் எலோ பெயரிலேயே இது குறிப்பிடப்படுகிறது. \n\nசதுரங்க விளையாட்டில் தரவரிசை நிர்ணயிக்க எலோ முறை உருவாக்கப்பட்டாலும் தற்காலத்தில் இது மற்ற பல விளையாட்டுகளிலும் பயன்படுத்தப்படுகிறது. பல போட்டியாளர்கள் பங்கேற்கும் நிகழ்பட ஆட்டங்களிலும், அணி விளையாட்டுக்களான காற்பந்தாட்டம், அமெரிக்க கல்லூரி காற்பந்து, கூடைப்பந்தாட்டம், பெரும் கூட்டிணைவு அடிப்பந்தாட்டம் போன்றவற்றிலும் தரவரிசைப் படுத்தும் முறையாக எலோ முறை பயன்படுத்தப்படுகிறது.\n\nஇரு விளையாட்டாளர்களின் தரவுகோள்களுக்கிடையேயான வேறுபாடு அவர்களுக்கிடையே நடக்கும் ஆட்டத்தின் முடிவை முன்கூட்டியே முடிவுற உதவுகிறது. சமநிலையில் உள்ள போட்டியாளர்களுக்கிடையேயான ஆட்டங்களில் இருவருமே இணையான ஆட்டங்களில் வெல்ல (ஒவ்வொருவருக்கும் 50% வெற்றி) வாய்ப்புண்டு. எதிராளியை விட 100 புள்ளிகள் கூடுதலாக உள்ள போட்டியாளர் வெல்ல 64% வாய்ப்பும் 200 புள்ளிகள் கூடுதலாக உள்ளவர் வெல்ல 76% வாய்ப்பும் உள்ளதாக கணக்கிடப்பட்டுள்ளது. \n\nஓர் விளையாட்டாளரின் எலோ தரவுகோள் ஓர் எண்ணால் குறிக்கப்படுகிறது. தரப்பட்டியலில் உள்ள விளையாட்டாளர்களுடன் பெறும் வெற்றி/தோல்விகளைப் பொறுத்து விளையாட்டாளரின் தரவுகோள் எண் கூடியும் குறைந்தும் வரும். ஒவ்வொரு ஆட்டத்தின் முடிவிலும் வெற்றி பெற்ற போட்டியாளர் தோல்வியடைந்தவரிடமிருந்து புள்ளிகளை பெறுவர். எவ்வளவு புள்ளிகள் பெறுவார்கள் அல்லது இழப்பார்கள் என்பது இருவரது தரவுகோள்களுக்கிடையே உள்ள வேறுபாட்டைச் சார்ந்திருக்கும். உயர்ந்த எண் பெற்றுள்ள விளையாட்டாளருக்கும் குறைந்த நிலையில் உள்ள விளையாட்டாளருக்கும் நடக்கும் ஆட்டத்தொடரில் உயர்ந்த நிலையில் இருப்பவர் கூடுதல் வெற்றிகளைப் பெறுவார் என்று எதிர்பார்க்கப்படுகிறது. இதனால் கூடிய எண்ணுள்ளவர் வென்றால் ஒருசிலப் புள்ளிகளே தோல்வியடைந்தவரிடமிருந்து பெறுவார். ஆனால் குறைந்த எண்ணில் உள்ள விளையாட்டாளர் வென்றால் மிகுந்த புள்ளிகளை தோல்வியடைந்தவரிடமிருந்து பெறுவார். ஆட்டம் சமநிலையில் முடிந்தாலும் குறைந்த எண்ணில் உள்ள விளையாட்டாளருக்கு சில புள்ளிகள் உயர்நிலை விளையாட்டாளரிடமிருந்து மாற்றப்படும்.\n"}
{"id": "201482", "url": "https://ta.wikipedia.org/wiki?curid=201482", "title": "யு.எஸ்.எஸ். மெக்கேம்பெல் (டிடிஜி-85)", "text": "யு.எஸ்.எஸ். மெக்கேம்பெல் (டிடிஜி-85)\n\nயு.எஸ்.எஸ். மெக்கேம்பெல் (டிடிஜி-85) (USS McCampbell DDG-85) இது அமெரிக்கக் கப்பற்படையின் 7-ஆவது படைப்பிரிவைச் சேர்ந்த கப்பல் ஆகும். இது பசிபிக் மற்றும் இந்தியப் பெருங்கடல் பகுதிகளில் பாதுகாப்புப் பணியில் ஈடுபட்டு வருகிறது.\n\nவிமான எதிர்ப்பு துப்பாக்கிகள், நீர்மூழ்கிக் கப்பல்களைத் தாக்கி அழிக்கும் ஏவுகணைகள், போர் மற்றும் மீட்புப் பணிகளில் ஈடுபடுத்தப்படுத்தப்படும் 2 ஹெலிகாப்டர்கள், நவீன ரேடார்கள், செயற்கைக்கோளுடன் நேரடியாக இணைக்கப்பட்ட தகவல் தொழில்நுட்ப சாதனங்கள் உள்ளிட்ட நவீன கருவிகள் யு.எஸ்.எஸ். மெக்கேம்பெல் போர்க்கப்பலில் உள்ளன.\n"}
{"id": "201486", "url": "https://ta.wikipedia.org/wiki?curid=201486", "title": "ஆடையூர் கருப்பனார் கோயில்", "text": "ஆடையூர் கருப்பனார் கோயில்\n\nஆடையூர் கருப்பனார் கோயில் இது நாட்டுப்புற கோயில் ஆகும்.\n\nSection::::கோயில் அமைவிடம்.\nஇக்கோயில் தமிழ்நாட்டில், சேலம் மாவட்டம் எடப்பாடி வட்டத்த்திலுள்ள ஆடையூர் கிராமத்தில் உள்ளது\n\nSection::::திருவிழா.\nஇக்கோயிலின் தவத்திருவிழா மூன்று ஆண்டுகளுக்கு ஒருமுறை நடைபெறும்.\n"}
{"id": "201494", "url": "https://ta.wikipedia.org/wiki?curid=201494", "title": "அல் அஸூமத்", "text": "அல் அஸூமத்\n\nஅல் அஸூமத் ஈழத்துக் கவிஞர், ஈழத்து எழுத்தாளர், கலாபூஷணம், மலையகத்தைச் சேர்ந்தவர். இவர் இலங்கையின் மூத்த படைப்பாளிகளில் ஒருவரும் சிறந்த தமிழறிவாளரும் ஆவார். இவர் இலங்கை ஒலிபரப்புக் கூட்டுத்தாபன முஸ்லிம் சேவையில் நான்கு வருடங்களுக்கும் மேலாக 'கவிதைச் சரம்' நிகழ்ச்சியை நடாத்தி வந்தவர். இவரது இந் நிகழ்ச்சி பல கவிஞர்களுக்கு வழிகாட்டியாக அமைந்தது. தொலைக் காட்சி, வானொலி, மேடைக் கவியரங்குகள் பலவற்றில் தலைமை வகித்த அனுபவமிக்கவர்.\n\nSection::::கலையுலக வாழ்வு.\nஇவர் தமிழ் நாடு, சென்னை, ரஹ்மத் அறக்கட்டளையினர் உலகளாவிய ரீதியில் நடத்திய முகம்மது நபிகள் (ஸல்) அவர்களது வாழ்க்கை வரலாற்று நூலுக்கான கைப்பிரதிப் போட்டியில் முதற்பரிசைப் பெற்றவர். இவரது இக் கைப்பிரதி ஒரு லட்சம் ரூபாய் ரொக்கப் பரிசுக்கான பிரதியாக அறிஞர் பெருமக்களால் தேர்ந்தெடுக்கப் பெற்றது. இவர் முஸ்லிம் கலாசார பண்பாட்டலுவல்கள் ராஜாங்க அமைச்சர் அல்ஹாஜ் ஏ.எச்.எம். அஸ்வர் அவர்களால் 'கவித் தாரகை' விருது வழங்கியும், ஸ்ரீலங்கா முஸ்லிம் கலைஞர் முன்னணியினரால் 2008 இல் 'இலக்கிய சாகரம்' பட்டம் வழங்கியும் கௌரவிக்கப்பட்டவர். காயல்பட்டினத்தில் தமிழ்நாடு இஸ்லாமியத் தமிழ் இலக்கியக் கழகம் நடத்திய 13வது உலக இஸ்லாமிய தமிழ் இலக்கிய மாநாட்டில் 'தமிழ் மாமணி' விருது வழங்கிக் கௌரவிக்கப்பட்ட மூன்று இலங்கையருள் இவரும் ஒருவர்.\n\n\n\n"}
{"id": "201502", "url": "https://ta.wikipedia.org/wiki?curid=201502", "title": "பொன்னடிக்கால் ஜீயர்", "text": "பொன்னடிக்கால் ஜீயர்\n\nமணவாள மாமுனிகளின் முதன்மை சீடர்களுள் ஒருவரான பொன்னடிக்கால் சீயர் நாங்குநேரியிலுள்ள வானமாமலை எனும் சிற்றூரில் புரட்டாசி மாதம் புனர்பூசம் நட்சத்திரத்தில் அரங்காச்சாரியார் எனும் பண்டிதருக்கு இரண்டாம் மகவாய் பிறந்தார். பெற்றோர் இவருக்கு இட்ட பெயர் அழகியவரதர் என்பதாகும்.\n\n\n\nSection::::இலக்கியபணி.\nதிருப்பாவை சுவபதேச வியாக்யானம் எனப்படும் திருப்பாவை விளக்கவுரை\n\n\nSection::::தனியன்.\nஆச்சாரியரின் புகழ்பாடும் வடமொழி தனியன் இதோ:\n"}
{"id": "201510", "url": "https://ta.wikipedia.org/wiki?curid=201510", "title": "களனிய திச்சன்", "text": "களனிய திச்சன்\n\nகளனிய திச்சன் (கி.மு. மூன்றாம் நூற்றாண்டின் பிற்பகுதி) என்பவன் மேற்கிலங்கையில் இருந்த களனி இராச்சியத்தின் மன்னன். இவனின் மகள் விகாரமாதேவி.\n\nSection::::களனிய இராச்சியம்.\nகளனி பகுதியை ஆண்ட களனிய திச்சனுக்கு ஒரு மகள் உண்டு. அவள் இன்னொருவன் மேல் காதல் கொண்டுள்ளாள் எனத் தெரிந்தவுடன் அவளைத் தனிமைப்படுத்தினான் களனியன். அவளின் காதலன் ஒரு பிக்குவின் மூலம் அவளுக்கு ஓலையில் செய்தி அனுப்ப அது களனிய திச்சன் கையில் கிடைத்தது. அதைப் பார்த்த அவன் பிக்கு தான் இந்த ஓலையை கொடுத்தான் என நினைத்து அவனைக் கொன்று விட்டான். இதனால் ஏற்படவிருந்த வெள்ளப்பெருக்கைத் தடுக்க களனியன் மகளைக் கடலுக்குப் பலி கொடுக்கச் சொன்னார்கள் களனியத்தின் கணியர்கள். அதன்படி அவன் தன் மகளைக் கடலில் ஒரு படகில் ஏற்றி அனுப்பிவிட்டான். வெள்ளத்தால் அலைக்களிக்கப்பட்ட படகு உருகுணை இராச்சியத்தின் காகவண்ண தீசனிடம் கிடைக்கிறது. அதில் உள்ள களனியின் இளவரசியை காகவண்ணன் திருமணம் செய்து கொள்கிறான். அவர்களுக்கு பிறந்தவனே துட்டகைமுனு ஆவான்.\n\n"}
{"id": "201535", "url": "https://ta.wikipedia.org/wiki?curid=201535", "title": "குடிப்பெயர்", "text": "குடிப்பெயர்\n\nகுடிப்பெயர் என்பது ஒருவன் பிறந்த இடத்தின் பால் வைக்கப்படுவது ஆகும். இவை உயர்திணைக் கூறிய பெயர்களில் ஒன்று. சங்ககால மூவேந்தர்களான சேர, சோழர், பாண்டிய வேந்தர்கள் தங்களின் பெயரோடு இக்குடிப்பெயரையும் ஒட்டாகச் சேர்த்துக்கொண்டனர்.\n\n"}
{"id": "201550", "url": "https://ta.wikipedia.org/wiki?curid=201550", "title": "நரம்பு", "text": "நரம்பு\n\nநரம்பணுக்களின் வெளிநீட்டமாக இருக்கும் நரம்பிழைகள் (axons), பல ஒன்றாகச் சேர்க்கப்பட்டு, மூடப்பட்ட கட்டுக்களாக புற நரம்பு மண்டலத்தில் இருக்கையில் அவை நரம்புகள் எனப்படும். இந்த நரம்புகளே மின் வேதி கணத்தாக்கங்களை உடலின் பல பாகங்களுக்கும் கடத்துகின்றன. மைய நரம்பு மண்டலத்தில் இருக்கும் இந்த நரம்புகளை ஒத்த அமைப்புக்கள் என அழைக்கப்படுகின்றது. மேலும், நரம்புச் செல்கள், நரம்பு மண்டல அமைப்பின் செயல் அலகுகள் எனப்படுகின்றன. மனித மூளை சற்றேறக்குறைய 860 கோடி நரம்புச் செல்களை உடையது. தவிர, நியூரோகிளியல் செல்கள் அதிகமுள்ளது.\n\nநரம்பிழைகளை மூடியிருக்கும் மயலின் உறைகளை உருவாக்கும் சுவான் கலங்களும் (Schwann cells) இந்த நரம்புகளில் காணப்படும்.\n\nSection::::உடற்கூற்றியல்.\nநரம்பிழைகள் (Axons) பல ஒன்றாகக் கூட்டாகச் சேர்க்கப்பட்டு, அவற்றைச் சுற்றி உறையொன்றினால் மூடப்பட்டு, ஒரு கட்டாக அமைந்திருக்கும் நீண்ட கயிறு போன்ற அமைப்பாக இந்த நரம்புகள் காணப்படும். நரம்புகள் அனைத்தும் வெளிப்பக்கமாக இணைப்பிழையத்தினால் ஆன ஒரு அடர்த்தியான புற நரம்புறை (Epineurium) எனப்படும் உறையினால் மூடப்பட்டிருக்கும். இந்த உறைக்குக் உள்ளாக இருக்கும் நரம்பிழைகளைச் சுற்றி, தட்டையான உயிரணுக்களாலான நரம்பிழை சூழுறை (Perineurium) காணப்படும். இந்த நரம்பிழை சூழுறையானது உள்நோக்கி நீண்டு பிரிசுவர்களை ஏற்படுத்துவதால், நரம்பிழைகள் பிரிக்கப்பட்டு ஒன்றுக்கு மேற்பட்ட நரம்பிழைக் கட்டுக்களாகக் காணப்படும். உள்ளாக இருக்கும் ஒவ்வொரு தனி நரம்பிழையையும் சுற்றியிருக்கும் உறை அக நரம்பிழையுறை (Endoneurium) எனப்படும்.\n\nமைய நரம்புத் தொகுதியிலிருந்து புறப்படும் இந்த நரம்புகளின் இக்குறிப்பிட்ட அமைப்பானது இடையில் உடையாமல் மிக நீளமாகச் சென்று தோல், கண் போன்ற உணர்வு உறுப்புக்களையோ, தசை, சுரப்பி போன்ற வேறு செயற்படு உறுப்புக்களையோ அடையும். இந் நரம்புகளுக்கு அதிக ஆற்றல் தேவைப்படுவதால், பொதுவாக இந்த நரம்புகள் குருதிச் சுற்றோட்டத் தொகுதியின் குருதிக் கலன்களுடன் இணைந்து உடல் பாகங்களுக்குள் செல்லும்.\n\nSection::::நரம்புச் செல்லின் பகுதிகள்.\nமனித உடலின் நுண் அமைப்பாக விளங்கும் நரம்புச் செல் மூன்று பகுதிகளை உள்ளடக்கியது. அவை: \n\nSection::::செல் உடலம்.\nநரம்புகளின் செல் உடலமானது ஒழுங்கற்ற வடிவம் அல்லது பன்முகச் சீரமைவற்ற அமைப்பாக உள்ளது. நரம்புச் செல் அல்லது நரம்புச் செல்லின் உடலமானது சைட்டான் எனவும் அழைக்கப்படுகிறது. இந்த செல் உடலத்தில் அணுக்குழைமம், நிசில் துகள்கள், செல் நுண் உறுப்புகள் போன்றவை காணப்படுகின்றன. இவற்றுள் நிசில் துகளானது புரத சேர்க்கைக்கான ரிபோசொம்களை உடையதாகக் காணப்படும்.\n\nSection::::குறு நரம்பிழைகள்.\nகுறு நரம்பிழைகள் டெண்டிரைட்டுகள் அல்லது டெண்டிரான் எனப்படும். இவை செல் உடலத்திலிருந்து வெளிப்புறமாக நீட்டிக் கொண்டிருக்கும் அடுத்தடுத்துக் கிளைத்தலுக்கு உள்ளான குட்டை இழைகளாகும். இவ்விழைகள் செல் உடலை நோக்கி மின்தூண்டல்களைக் கடத்துகின்றன.\n\nSection::::நீள் நரம்பிழை.\nசெல் உடலத்திலிருந்து உருவாக்கி மிக நீண்டுக் காணப்படும் இழை நீள் நரம்பிழை ஆகும். இந்த இழையின் முடிவில் கிளைத்துக் காணப்படும். இதன் வேறுபெயர் ஆக்ஸான் என்பதாகும்.இந்நீள் நரம்பிழை பின்முனைக் கிளைத்த, குமிழ் போன்ற அமைப்பில் முடிகின்றது. இவை நரம்புச் செல் இடைவெளிக் குமிழ்கள் எனப்படும். மேலும், இவை நரம்புக் கடத்தும் பொருள் அல்லது நரம்புச் சைகைகளைக் கடத்தும் பொருள் என்னும் வேதிப்பொருளால் நிரப்பப்பட்டுள்ளன. நீள் நரம்பிழையிலுள்ள அணுக்குழைமம் நரம்பிழைக் குழைமம் (ஆக்சோ பிளாசம்) என்றழைக்கப்படுகிறது. இந்த நரம்பிழையைச் சூழ்ந்துள்ள மையலின் என்னும் உறை பல அடுக்குகளைக் கொண்ட சுவான் செல்களால் உருவானதாகும். இதன் வெளிப்புற அடுக்கு நியூரிலேமா எனப்படும். இதன் கிளைத்த முடிவுப் பகுதிகளைத் தவிர, மற்றவற்றை நியூரிலேமா முழுவதும் போர்த்தியுள்ளது.\n\nநீள் நரம்பிழையின்மீது மையலின் உறையால் தோற்றுவிக்கப்படும் இடைவெளிகள், ரேன்வியரின் கணுக்கள் என்றழைக்கப்படுகின்றன. இக்கணுக்களில் நியூரிலேமா தொடர்ச்சியற்றுக் காணப்படுகிறது. மையலின் உறையானது மின்தூண்டல் விரைவாகக் கடத்தப்படுவதற்கு உதவி செய்கிறது.\nSection::::நரம்புச் செல்லின் வகைப்பாடு.\nநரம்புச் செல் ஐவகைப்படும். அவை:\n\nSection::::மையலின் உறை அல்லது சுரமாக்கப்பட்டவை அல்லது வெண்மை நரம்புச் செல்கள்.\nநீள் நரம்பிழைகள் (Axons) வெண்மையான கொழுப்பு மையலினால் மூடப்பட்டுக் காணப்பட்டால், அவை மையலின் உறை அல்லது சுரமாக்கப்பட்டவை அல்லது வெண்மை நரம்புச் செல்கள் (Neurons) என்றழைக்கப்படுகின்றன. இந்நரம்புச் செல்கள் மூளையின் வெண்மைப் பகுதியைத் தோற்றுவிக்கின்றன.\n\nSection::::மையலின் உறையற்ற அல்லது சுரம் அற்றவை அல்லது சாம்பல் நரம்புச் செல்கள்.\nமையலின் உறையினால் மூடப்பெறாத நீள் நரம்பிழைகள் சாம்பல் நிறத்தில் காணப்படும். இந்த நரம்பிழைகள் நியூரிலேமா செல்கள் அல்லது சுவான் செல்கள் ஆகியவற்றால் மூடப்பட்டிருக்கும். இவ்வகை நரம்புச் செல்கள் பெருமூளையின் சாம்பல் நிறப்பகுதிகளில் உள்ளன.\n\nSection::::ஒருமுனை நரம்புச் செல்கள்.\nவளர் கருவின் நரம்புத் திசுக்களில் ஒருமுனை நரம்புச்செல்கள் உள்ளன. இத்தகைய நரம்புச் செல்கள் ஒற்றை நீட்சி அல்லது இழையைக் கொண்டுள்ளன. இந்த நீட்சியே நீள் நரம்பிழையாகவும் குறு நரம்பிழையாகவும் செயல்புரிகின்றது.\n\nSection::::இருமுனை நரம்புச் செல்கள்.\nஇருமுனை நரம்புச் செல்கள், உணர்வு உறுப்புகளான விழித்திரையில் காணப்படும் கூம்பு மற்றும் கோல் வடிவச் செல்களாக இருக்கின்றன. ஒவ்வோர் இருமுனை நரம்புச்செல்லும் ஒரு செல் உடலம் மற்றும் இரு நீட்சிகளை முனைகளில் கொண்டதாகக் காணப்படுகிறது. ஒரு நீட்சி நீள் நரம்பிழையாகவும் மற்றொன்று குறு நரம்பிழையாகவும் வினைபுரிகின்றது.\nSection::::பலமுனை நரம்புச் செல்கள்.\nபலமுனை நரம்புச் செல்கள் பெருமூளையின் புறணிப் பகுதியில் காணப்படுகின்றன. ஒவ்வொரு பலமுனை நரம்புச்செல்லிலும் செல் உடலம், பல குறு நரம்பிழைகள், ஒற்றை நீள் நரம்பிழை ஆகியவை உள்ளன.\nSection::::நரம்புச் செல் இணைப்பு.\nஅருகருகே, காணப்படும் நரம்புச் செல்களின் குறு நரம்பிழைகளும், நரம்புச் செல் இடைவெளிக் குமிழ்களும் ஒன்றோடோன்று பிணைப்பை ஏற்படுத்திக் கொள்ளாமல் தோன்றும். ஆன்னல், அதேசமயம், அவையிரண்டும் உடல் தொடர்பு கொண்டுள்ளன. அருகருகே அமைந்த நரம்புச் செல்களுக்கு இடையேயான தொடர்புப் பகுதி நரம்புச் செல் இணைப்பு என்றழைக்கப்படுகிறது.\n\nSection::::நரம்புகளின் வகைகள்.\nSection::::கணத்தாக்கம் கடத்தப்படும் திசையையொட்டி.\n\"நரம்புக் கணத்தாக்கங்களை கடத்தும் திசையைப் பொறுத்து நரம்புகள் மூன்று வகையாகப் பிரிக்கப்படுகின்றன.\"\n\n1. \"உட்காவும் நரம்புகள்\" (Afferent nerves)\nஇவை \"உணர்வு நரம்புகள்\" (Sensory nerves) அல்லது \"வாங்கி நரம்புகள்\" (Receptor nerves) எனவும் அழைக்கப்படும். இவையே உணர்வு உறுப்புக்களில் இருக்கும் உணர்வு நரம்பணுக்களிலிருந்து (Sensory neurons) கணத்தாக்கங்களை மைய நரம்புத் தொகுதியை நோக்கிக் கடத்தும் நரம்புகள் ஆகும். எடுத்துக் காட்டாக உணர்வு உறுப்பான தோலில் இருந்து தொடுதல் என்னும் உணர்வுக்கான கணத்தாக்கத்தை மைய நரம்புத் தொகுதிக்குக் கடத்தும்.\n\n2. வெளிக்காவும் நரம்புகள்\" (Efferent nerves)\nஇவையே மைய நரம்புத் தொகுதியிலிருந்து சமிக்ஞைகளை செயற்படு உறுப்புகளில் இருக்கும் இயக்க நரம்பணுக்களுக்குக் (motor neurons) கடத்தும் நரம்புகள். எடுத்துக் காட்டாக மைய நரம்புத் தொகுதியிலிருந்து ஒரு செயலுக்கான சமிக்ஞையை தசை, சுரப்பி போன்ற உடல் உறுப்புக்களுக்கு காவிச் செல்லும்.\n\n3. \"கலப்பு நரம்புகள்\" (Mixed nerves)\nஇவை உட்காவு நரம்பிழைகள், வெளிக்காவு நரம்பிழைகள் ஆகிய இரண்டையும் ஒன்றாகக் கொண்டிருக்கும். ஒரே கட்டாகக் காணப்படும் இவ்வகை நரம்புகள் உணர்வுத் தகவல்களை மைய நரம்புத் தொகுதிக்குக் கடத்தும் அதேவேளை, மைய நரம்புத் தொகுதியிலிருந்து செயல்வினைகளுக்கான தகவல்களை செயற்படு உறுப்புக்களுக்குக் கடத்தும்.\n\nSection::::இணைக்கப்படும் இடத்தையொட்டி.\n\"நரம்புகள் அவை மைய நரம்புத் தொகுதியில் இணைக்கப்படும் இடத்தின் அடிப்படையில் இரு பிரிவுகளாகப் பிரிக்கப்படுகின்றன.\"\n\n1. முண்ணான் நரம்புகள் (Spinal nerves)\nஇவை முள்ளந்தண்டு நிரலூடாக, முண்ணாணுடன் இணைக்கப்படும். இவை தலைக்குக் கீழாக இருக்கும் உடல் உறுப்புக்களுடன் தொடர்புடையனவாக இருக்கும். ஆங்கில எழுத்துக்களுடன் கூடிய எண்களால் இவை பெயரிடப்படுள்ளன. எந்த முள்ளந்தண்டு எலும்பினூடாக முண்ணாணுடன் இணைக்கப்படுகின்றதோ, அந்தப் பெயரினால் அடையாளப்படுத்தப்படுகின்றன. 31 வலது-இடது சோடி நரம்புகள் இவ்வகையைச் சார்ந்தவை. இவற்றில் 8 சோடி கழுத்து முண்ணாண் நரம்புகளும் (C1-C8), 12 சோடி நெஞ்சு முண்ணான் நரம்புகளும் (T1-T12), 5 சோடி நாரி முண்ணாண் நரம்புகளும் (L1-L5), 5 சோடி திரு முண்ணாண் நரம்புகளும் (S1-S5), 1 சோடி குயிலலகு முண்ணான் நரம்புகளும் அடங்கும். இந் நரம்புகள் யாவும் புற நரம்புத் தொகுதியைச் சார்ந்ததாக இருக்கும்.\n\n2. மண்டை நரம்புகள் (Cranial nerves)\nஇவை தலையிலிருக்கும் பகுதிகளுடன் தொடர்புடையனவாக இருப்பதுடன் மூளையுடன், முக்கியமாக மூளைத் தண்டுப் பகுதியுடன் இணைந்திருக்கும். 12 சோடி நரம்புகள் உரோம எண்களால் அடையாளப்படுத்தப்படும். அத்துடன் மேலதிகமாக 0 என்ற எண்ணால் அடையாளப்படுத்தப்படும் ஒரு சோடி நரம்புகளும் இருக்கின்றன. 0 உள்ளிட்டம் முதல் மூன்று சோடி நரம்புகளும் பெருமுளைப் பகுதியிலிருந்தும், ஏனைய 10 சோடி நரம்புகளும் மூளைத் தண்டுப் பகுதியிலிருந்தும் வெளியேறும். பல நேரங்களில், இந்த நரம்புகள் தொடர்பு கொள்ளும் குறிப்பிட்ட உறுப்பின் அடிப்படையில், விளக்கமான பெயரீட்டையும் பெறுவதுண்டு. எ.கா. கண் நரம்பு, முக நரம்பு\nஇவற்றில் கண் நரம்புகள் (மண்டை நரம்பு II) தவிர்ந்த ஏனைய நரம்புகள் யாவும் புற நரம்புத் தொகுதியைச் சாரும்.\n\nSection::::முகநரம்பு பாதிப்பு.\nமுகநரம்பு பாதிப்பு (பெல்ஸ் பால்ஸி) என்பது முகத்தின் ஒரு பக்க தசைகள் வலுவிழந்து போவதாகும். இதன் காரணமாக, ஒரு பக்க தசைகளைக் கட்டுப்படுத்தும் முகநரம்பு பாதிக்கப்பட்டு இந்தப் பக்க முகம் தளர்ந்து, தொய்வாக இறங்கி விடுகின்றது. இப்பாதிப்பினால் நாக்கின் சுவை உணர்வு செயலிழந்து காணப்படுகிறது. மேலும், இத்தகு பாதிப்பு திடீரென ஏற்பட்டுப் பின், தானாகவே சரியாகி விடுவதுமுண்டு. ஹெர்பெஸ் வைரஸ் என்னும் கிருமியின் தாக்கத்தால் முகநரம்பு பாதிப்பு நோய் ஏற்படுவதாகக் கூறப்படுகிறது. இந்நோய் பாதிக்கப்பட்டோரின் முகநரம்பு வீங்கிக் காணப்படுகின்றது.<ref name=\"https://www.google.co.in/url?sa=t&rct=j&q=&esrc=s&source=web&cd=10&cad=rja&uact=8&ved=0ahUKEwj3-Ii11OjUAhWMQ48KHU4TBs8QFghuMAk&url=http%3A%2F%2Fwww.chennaitodaynews.com%2Fsymptoms-of-infection-of-the-facial-nerve%2F&usg=AFQjCNHexNMxemaIj0zI3ft02a6-2NsvZg\"></ref>\n\nSection::::முகநரம்பு பாதிப்பின் அறிகுறிகள்.\nமுகநரம்பு பாதிப்பு நோயின் அறிகுறிகள் பலவகைப்படும். அவை:\nமுகநரம்பு பாதிப்பென்பது ஒரு பக்க முழுமைக்கும் அல்லது பகுதி அளவிற்கும் தோன்றக்கூடும்.<ref name=\"https://www.google.co.in/url?sa=t&rct=j&q=&esrc=s&source=web&cd=10&cad=rja&uact=8&ved=0ahUKEwj3-Ii11OjUAhWMQ48KHU4TBs8QFghuMAk&url=http%3A%2F%2Fwww.chennaitodaynews.com%2Fsymptoms-of-infection-of-the-facial-nerve%2F&usg=AFQjCNHexNMxemaIj0zI3ft02a6-2NsvZg\"></ref>\n"}
{"id": "201555", "url": "https://ta.wikipedia.org/wiki?curid=201555", "title": "சுப்பையா அருணன்", "text": "சுப்பையா அருணன்\n\nசுப்பையா அருணன் (Subbiah Arunan) இந்திய விண்வெளி ஆய்வு மையத்தின் ஓர் விஞ்ஞானி மற்றும் திட்ட இயக்குநர் ஆவார். இவர் திருநெல்வேலி மாவட்டத்தின் ஏர்வாடி அருகே உள்ள கோதைசேரி கிராமத்தைச் சேர்ந்தவராவார். திருக்குறுங்குடி பள்ளியிலும், பாளையங்கோட்டை சேவியர் பள்ளியிலும் படித்தார். கோவையில் இயந்திரப் பொறியியல் துறையில் பட்டம் பெற்று, 1984ல் திருவனந்தபுரத்திலுள்ள விக்ரம் சாராபாய் விண்வெளி மையத்தில் பணியில் சேர்ந்தார். தற்போது, பெங்களூரில் உள்ள இந்திய விண்வெளி ஆய்வு மையத்தில் பணிபுரிகிறார். 2013ல் மங்கள்யான் செயற்கைக்கோளை உருவாக்கிய இந்தியாவின் செவ்வாய் சுற்றுகலன் திட்டத்தின் திட்ட இயக்குநராக இருக்கிறார்.\n\nSection::::பிற குறிப்புகள்.\nஇசுரோவின் அறிவியல் அறிஞராகப் பணியில் இருந்த நம்பி நாராயணன் என்பவரின் மருமகன் ஆவார்.\n"}
{"id": "201558", "url": "https://ta.wikipedia.org/wiki?curid=201558", "title": "ஆர்ச்சிபால்ட் எட்வர்ட் நை", "text": "ஆர்ச்சிபால்ட் எட்வர்ட் நை\n\nலெப்டினன்ட் ஜெனரல் சேர் ஆர்ச்சிபால்டு எட்வர்டு நை, (\"Sir Archibald Edward Nye\", ஏப்ரல் 23, 1895 – நவம்பர் 13, 1967) முதல் உலகப் போரிலும் இரண்டாம் உலகப் போரிலும் பங்காற்றிய பிரித்தானியப் படைத்துறை அதிகாரி ஆவார். இரண்டாம் உலகப் போருக்குப் பின்னர் இவர் மதராஸ் மாகாண ஆளுநராக நிமிக்கப்பட்டார். இந்திய விடுதலைக்குப் பின்னர் அப்போதையப் இந்தியப் பிரதமர் நேருவின் விருப்பத்திற்கேற்ப இவர் ஐக்கிய இராச்சியத்தின் பேராளராக இந்தியாவிலேயே தொடர்ந்து வாழ்ந்து வந்தார். பின்னதாக ஆர்ச்சிபால்டு நை கனடாவிற்கான ஐக்கிய இராச்சியத்தின் சார்புப் பேராளராகவும் பொறுப்பேற்றார்.\n"}
{"id": "201565", "url": "https://ta.wikipedia.org/wiki?curid=201565", "title": "மருங்காபுரி வட்டம்", "text": "மருங்காபுரி வட்டம்\n\nமருங்காபுரி வட்டம் தமிழ்நாட்டின் திருச்சிராப்பள்ளி மாவட்டத்தில் உள்ள 11 வட்டங்களில் ஒன்றாகும். இந்த வட்டத்தின் தலைமையகமாக மருங்காபுரி நகரம் உள்ளது.\nமருங்காபுரி வட்டாட்சியர் அலுவலகம் திருச்சி-மதுரை தேசிய நெடுஞ்சாலையில் உள்ள எம்.கல்லுப்பட்டியில் அமைக்கப்பட்டு 17.09.2013 முதல் செயல்பட்டு வருகிறது.\n\nஇவ்வட்டத்தில் 45 வருவாய்கிராமங்கள் உள்ளது. \n"}
{"id": "201566", "url": "https://ta.wikipedia.org/wiki?curid=201566", "title": "முசிறி வட்டம்", "text": "முசிறி வட்டம்\n\nமுசிறி வட்டம் தமிழ்நாட்டின் திருச்சிராப்பள்ளி மாவட்டத்தில் உள்ள 11 வட்டங்களில் ஒன்றாகும். இந்த வட்டத்தின் தலைமையகமாக முசிறி நகரம் உள்ளது. இந்த வட்டத்தின் கீழ் 64 வருவாய் கிராமங்கள் உள்ளன.\n\nமுசிறி ஊராட்சி ஒன்றியம் மற்றும் தாத்தையங்கார்ப்பேட்டை ஊராட்சி ஒன்றியம் இவ்வட்டத்தில் உள்ளது.\n\nSection::::மக்கள்தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இவ்வட்டத்தின் மக்கள்தொகை பரம்பல் பின்வருமாறு உள்ளது: \n"}
{"id": "201580", "url": "https://ta.wikipedia.org/wiki?curid=201580", "title": "வீரமணி", "text": "வீரமணி\n\nவீரமணி என்ற பெயரில் பின்வரும் கட்டுரைகள் உள்ளன:\n\n"}
{"id": "201594", "url": "https://ta.wikipedia.org/wiki?curid=201594", "title": "எச்சக்குன்று", "text": "எச்சக்குன்று\n\nஎச்சக்குன்று (\"Inselberg\" அல்லது \"Monadnock\") எனப்படுவது ஆயிரக்கணக்கான ஆண்டுகளாக தொடர்ந்து ஏற்படும் இயற்கை அனர்த்தங்களினால் மண் உள்ளீர்க்கப்பட்டு உருவாகும் குன்றுகளில் ஒரு வகையாகும். இவை செங்குத்து சரிவுகளையும் மற்றும் வட்ட வடிவ உச்சி பகுதிகளையும் கொண்டிருக்கும். மிகிந்தலை இலங்கையில் உள்ள எச்சக்குன்றுகளில் ஒன்றாகும்.\n"}
{"id": "201604", "url": "https://ta.wikipedia.org/wiki?curid=201604", "title": "கண்ணூர் டீலக்ஸ்", "text": "கண்ணூர் டீலக்ஸ்\n\nகண்ணூர் டீலக்சு, டி. இ. வாசுதேவன் தயாரிப்பில் உருவான மலையாளத் திரைப்படம். இது 1969 மே 16 ஆம் நாள் வெளியானது.\n\n"}
{"id": "201607", "url": "https://ta.wikipedia.org/wiki?curid=201607", "title": "சஃபாரி டி. வி.", "text": "சஃபாரி டி. வி.\n\nசபாரி டி. வி என்பது மலையாளத் தொலைக்காட்சிகளில் ஒன்று. இது பயணங்கள் தொடர்பான நிகழ்ச்சிகளை வெளியிடுகிறது. \nலேபர் இந்தியா உரிமையாளர் சந்தோஷ் ஜார்ஜ் எழுபதிற்கும் அதிகமான நாடுகளில் பயணங்களை மேற்கொண்டவர், இவரே இதன் நிறுவனர் ஆவார்.\n\n\n"}
{"id": "201610", "url": "https://ta.wikipedia.org/wiki?curid=201610", "title": "கொக்பரோக்", "text": "கொக்பரோக்\n\nபோரோக் (அல்லது கொக்போரோக்) என்பது திரிபுராவில் வாழும் மக்கள் பேசும் மொழிகளுள் ஒன்று. திரிபுராவின் ஆட்சிமொழியும் இதுவே. தற்போது இம்மொழியை வங்காள, உரோம எழுத்துகளில் எழுதுகின்றனர்.\n\nSection::::எண்கள்.\n1. ச\n2. இந்வி\n3. தம்\n4. ப்ர்வி\n5. ப\n6. டோக்\n7. ஸ்னி\n8. சர்\n9. சுகு\n10. சி\n20. இந்விசி\n100. ற\n101. சற ச\n200. இந்விற\n1000. சயி\n1001. ச சயி\n2000. இந்வி சயி\n10,000. சிசயி\n20,000. இந்விசி சயி\n100,000. ரசயி\n200,000. இந்வி ரசயி\n1,000,000. சிறசயி\n2,000,000. இந்விசி ரசயி\n10,000,000. ருவஜக்\n20,000,000. இந்வி ருவஜக்\n1,000,000,000. ற ருவஜக்\n1,000,000,000,000. சயி ருவஜக்\n1,000,000,000,000,000,000,000. ரசயி ருவஜக்\n"}
{"id": "201611", "url": "https://ta.wikipedia.org/wiki?curid=201611", "title": "டேஞ்சர் பிஸ்கட்", "text": "டேஞ்சர் பிஸ்கட்\n\nடேஞ்சர் பிஸ்கட் என்பது டி. இ. வாசுதேவன் தயாரித்த மலையாளத் திரைப்படம். இது 1969 நவம்பர் 22ல் வெளியானது \n\n\n\n\n"}
{"id": "201613", "url": "https://ta.wikipedia.org/wiki?curid=201613", "title": "ஜன்மபூமி (திரைப்படம்)", "text": "ஜன்மபூமி (திரைப்படம்)\n\nஜன்மபூமி என்பது ஜோன் குமாரமங்கலம் தயாரித்த மலையாளத் திரைப்படம். இந்த படம் 1969 பிப்பிரவரி 20ல் வெளியானது \n\n\n"}
{"id": "201616", "url": "https://ta.wikipedia.org/wiki?curid=201616", "title": "வீட்டுமிருகம்", "text": "வீட்டுமிருகம்\n\nவீட்டுமிருகம் என்பது பி. சுகுமார் தயாரித்த மலையாளத் திரைப்படம். இந்த படம் 1969 சனவரி 24-ல் வெளியானது.\n\n\n\n\n"}
{"id": "201629", "url": "https://ta.wikipedia.org/wiki?curid=201629", "title": "மன்னார் வளைகுடா தேசிய கடல்சார் உயிரியல் பூங்கா", "text": "மன்னார் வளைகுடா தேசிய கடல்சார் உயிரியல் பூங்கா\n\nமன்னார் வளைகுடா தேசிய கடல்சார் உயிரியல் பூங்கா (\"Gulf of Mannar Marine National Park\") இந்தியாவின் ஒரு பாதுகாக்கப்பட்ட பகுதியாகும். இது 21 சிறிய தீவுகளையும், மன்னார் வளைகுடாவில் உள்ள பவளப் பாறைகளையம் உள்ளடக்கிய பகுதியாகும். தமிழகத்தின் கிழக்குக் கடற்கரையில் இருந்து 1 முதல் 10 கி.மீ தூரத்தில் அமைந்துள்ள இப்பூங்கா, தூத்துக்குடியில் இருந்து தனுட்கோடி வரையிலான கடற்பகுதியில் 160 கி.மீ நீளத்திற்குப் பரந்துள்ளது. பல்வகை தாவரங்களையும் விலங்குகளையும் இப்பூங்கா இதன் கடற்பரப்பிலும் கரையோரங்களிலும் கொண்டுள்ளது. பூங்காவின் உள்ளே பொதுமக்கள் கண்ணாடிப் படகுகளில் மட்டுமே அனுமதிக்கப்படுகிறார்கள். \n"}
{"id": "201641", "url": "https://ta.wikipedia.org/wiki?curid=201641", "title": "கிருஷ்ண குமாரசிங் பவசிங்", "text": "கிருஷ்ண குமாரசிங் பவசிங்\n\nகிருஷ்ண குமாரசிங் பவசிங் (Krishna Kumarsinhji Bhavsinhji, மே 19, 1912 – ஏப்ரல் 2, 1965) இந்திய மன்னரும் அரசியல்வாதியும் ஆவார். கோகில் பரம்பரையின் கடைசி மன்னராக இவர் பாவ்நகர் இராச்சியத்தை 1919 முதல் 1948 வரை ஆண்டுவந்தார். தமிழகத்தின் முதல் இந்திய ஆளுநராக 1948 முதல் 1952 வரை பணியாற்றி உள்ளார்.\n\nSection::::மேற்சான்றுகள்.\n \n"}
{"id": "201642", "url": "https://ta.wikipedia.org/wiki?curid=201642", "title": "சிறீ பிரகாசா", "text": "சிறீ பிரகாசா\n\nஸ்ரீ பிரகாசா (\"Sri Prakasa\", ) (ஆகத்து 3, 1890 – சூன் 23, 1971) ஓர் விடுதலைப் போராட்ட வீரரும் அரசியல்வாதியும் சிறந்த நிர்வாகியும் ஆவார். இந்தியாவின் முதல் பேராளராக பாக்கித்தானில் 1947 முதல் 1949 வரை பணியாற்றியவர். 1949 முதல் 1950 வரை அசாமிலும் 1952 முதல் 1956 வரை சென்னை மாகாணத்திலும் 1956 முதல் 1962 வரை மகாராட்டிர மாநிலத்திலும் ஆளுநராகப் பணியாற்றினார்.\n\nசிறீ பிரகாசா 1890இல் வாரணாசியில் பிறந்தார். இளமையில் இந்திய விடுதலை இயக்கத்தில் பங்கேற்று சிறை சென்றுள்ளார். இந்திய விடுதலைக்குப் பின்னர் நிர்வாகியாகவும் ஆய அமைச்சராகவும் பணியாற்றினார். தமது 80வது அகவையில் 1971இல் இயற்கையெய்தினார்.\n"}
{"id": "201645", "url": "https://ta.wikipedia.org/wiki?curid=201645", "title": "விடுதலை (1986 திரைப்படம்)", "text": "விடுதலை (1986 திரைப்படம்)\n\nவிடுதலை என்ற பெயரில் கே. விஜயன் இயக்கிய தமிழ்த் திரைப்படம் சூலை 1986இல் வெளியானது. இதில் சிவாஜி கணேசன், ரஜினிகாந்த், விஷ்ணுவர்தன் மற்றும் மாதவி நடித்துள்ளனர். இத்திரைப்படம் 1980இல் வெளியான இந்தித் திரைப்படம் \"குர்பானி\"யின் மீள்தயாரிப்பாகும்.\n\nSection::::திரையரங்குகளில்.\nமிகுந்த செலவில் எடுக்கப்பட்ட இத்திரைப்படம் திரையரங்குகளில் தோல்வியைத் தழுவியது.\n\nSection::::பாடல்கள்.\nஇத்திரைப்படத்தில் ஐந்து பாடல்கள் உள்ளன. இவற்றை வாலியும் புலமைப் புத்திரனும் எழுதியுள்ளனர்.\n"}
{"id": "201648", "url": "https://ta.wikipedia.org/wiki?curid=201648", "title": "தேசியமயமாக்கல்", "text": "தேசியமயமாக்கல்\n\nநாட்டுடைமையாக்கல் அல்லது தேசியமயமாக்கல் (Nationalization) என்பது தனியாரின் உடைமைகளை அல்லது நிறுவனங்களைப் பல்வேறு காரணங்களுக்காக ஒரு நாட்டின் அரசு கையகப்படுத்தும் நடவடிக்கையாகும். பொதுவாக மக்களுக்கு இன்றியமையாத துறைகளை அரசு தன்வசப்படுத்தி அதன் மூலம் சீராக நிர்வகிக்கப்படுகிறது. தனியார்மயமாக்கல் என்பது இதற்கு எதிரான நடவடிக்கையாகும். பொருளாதாரக் காரணிகளுக்காகவே பெரும்பாலான நடவடிக்கைகள் அமைகின்றன. 2007-09 சர்வதேச நிதிநெருக்கடியின் போது தேசியமயமாக்கப்பட்ட வங்கிகளால் இந்தியாவின் பொருளாதாரம் பாதுகாக்கப்பட்டது.\n\nSection::::இந்தியா.\nஇந்தியாவில் வங்கிகள், நிறுவனங்கள் போன்றவை பல தேசியமயமாக்கப்பட்டுள்ளன. \n\nSection::::தமிழ்நாடு.\nதமிழ்நாட்டில் தமிழ்மொழி வளர்ச்சிக்குப் பாடுபட்ட சான்றோர்களின் நூல்கள் பொதுவுரிமை ஆக்கப்பட்டு, தமிழ் வளர்ச்சித் துறையால் தமிழ் நூல்கள் நாட்டுடைமையாக்கம் செய்யப்படுகிறது.\n\n"}
{"id": "201654", "url": "https://ta.wikipedia.org/wiki?curid=201654", "title": "முல்லா ஃபசுல்லா", "text": "முல்லா ஃபசுல்லா\n\n\"ரேடியோ முல்லா\" அல்லது \"முல்லா ரேடியோ\" என்ற சிறப்புப் பெயருடைய முல்லா ஃபசுல்லா (\"Maulana Fazlullah\") (பிறப்பு 1974) தடை செய்யப்பட்டுள்ள டெகரிக்-இ-நஃபாசு-இ-சாரியத்-இ-முகமது (TNSM), என்ற பாக்கித்தானிய தீவிரவாத குழுவின் தலைவராவார். இக்குழு பாக்கித்தானின் டெகரிக்-இ-தாலிபானுடன் இணைந்து நாட்டில் இஸ்லாமியச் சட்ட முறைமையை வலியச் செயற்படுத்தும் நோக்குடன் செயல்படுகிறது. இவர் சில நேரங்களில் இசுவாட் தலிபானின் \"தலைவராகவும்\" குறிப்பிடப்படுகிறார். டெகரிக்-இ-நஃபாசு-இ-சாரியத்-இ-முகமது நிறுவனர் சுஃபி முகமதின் மாப்பிள்ளை ஆவார். தனது தலைவர் ஆக்கிமுல்லா மெகசூது ஐக்கிய அமெரிக்க ஆளில்லா வானூர்தி மூலம் கொலை செய்யப்பட்டதைத் தொடர்ந்து பாக்கித்தானிய தலிபான் இவரை நவம்பர் 7, 2013 அன்று தலைவராகத் தேர்ந்தெடுத்துள்ளது.\n\n"}
{"id": "201663", "url": "https://ta.wikipedia.org/wiki?curid=201663", "title": "ரஜீவன் ரவீந்திரன்", "text": "ரஜீவன் ரவீந்திரன்\n\nரஜீவன் ரவீந்திரன் அல்லது ரஜீவன் ஆர். கனடாவில் இயங்குகின்ற சி.எம்.ஆர் 101.3 தமிழ் பண்பலையின் அறிவிப்பாளர். ஆரம்ப கால கட்டத்தில் 1998 இல் இலங்கையில் வவுனியாவில் \"வன்னியின் குரல்\" விளம்பர சேவையூடாக ஒலிபரப்புத் துறைக்குள் காலடி எடுத்து வைத்த ரஜீவன் பின்னர் 2003 ஆம் ஆண்டு \"யாழ் மணிக்குரல்\" விளம்பர சேவையிலும் பணிபுரிந்தார்.\nஅதன் பின்னர் 2008 ஆம் ஆண்டிலிருந்து கனேடிய பல் கலாச்சார வானொலி CMR \"தமிழ் பண்பலையில்\" அறிவிப்பாளராக பணிபுரிகின்றார்.\n\n"}
{"id": "201671", "url": "https://ta.wikipedia.org/wiki?curid=201671", "title": "சென்னை கலங்கரை விளக்கம்", "text": "சென்னை கலங்கரை விளக்கம்\n\nசென்னை கலங்கரை விளக்கம் (Chennai Lighthouse) சென்னை, மெரீனா கடற்கரையில் அமைந்துள்ள ஒரு கலங்கரை விளக்கம் ஆகும்.\n\nஅகில இந்திய வானொலி நிலையத்தின் அலுவலகத்திற்கு எதிர்மாறாக காமராஜர் சாலையில் (கடற்கரை சாலை) கலங்கரை விளக்கம் அமைந்துள்ளது. மெரினா கடற்கரையின் வடக்குப் பகுதியிலுள்ள பிரம்மாண்டத்தின் முடிவை விளக்குகிறது. காமராஜர் சாலை, சாந்தோம் உயர் சாலை மற்றும் டாக்டர் ராதாகிருஷ்ணன் சாலை சந்திப்பாகும்.10-தளம் கொண்ட இதில் 9வது தளம் வரை செல்வதற்கு மின் தூக்கியும் 242 படிக்கட்டுகளும் உள்ளன. மாற்றுத் திறனாளிகளுக்காக 2 சாய்தளப் பாதைகள் அமைக்கப்பட்டுள்ளன. நவம்பர் 14, 2013 முதல் சென்னையில் சீரமைக்கப்பட்ட கலங்கரை விளக்கம் பொதுமக்கள் பார்வையிட அனுமதிக்கப்படுகின்றனர். \n\nSection::::அமைப்பு.\n10-தளம் கொண்ட இதில் 9வது தளம் வரை செல்வதற்கு மின் தூக்கியும் 242 படிக்கட்டுகளும் உள்ளன. மாற்றுத் திறனாளிகளுக்காக 2 சாய்தளப் பாதைகள் அமைக்கப்பட்டுள்ளன.\n\nSection::::அருங்காட்சியகம்.\nபிரமாண்டமான விளக்குடன்கூடிய புதிய அருங்காட்சியகம், கலங்கரை விளக்கத்தின் தரைத்தளத்தில் அமைக்கப்பட்டுள்ளது. இந்த விளக்கு அந்தக் காலத்தில் எப்படி இயக்கப்பட்டது? இப்போது அதிநவீன தொழில்நுட்பத்தில் எப்படி இயக்கப்படுகிறது? போன்றவற்றை விவரிக்கும் வகையில் புகைப்படங்கள் விளக்க உரையுடன் இடம்பெறுகிறது.\n\n\nSection::::பார்வையிட அனுமதி.\nநவம்பர் 14, 2013 முதல் சென்னையில் சீரமைக்கப்பட்ட கலங்கரை விளக்கம் பொதுமக்கள் பார்வையிட அனுமதிக்கப்படுகின்றனர்.\n\n"}
{"id": "201692", "url": "https://ta.wikipedia.org/wiki?curid=201692", "title": "வடகுத்து", "text": "வடகுத்து\n\nவடகுத்து (Vadakuthu), இந்தியாவின் தமிழ்நாடு மாநிலத்தில் அமைந்துள்ள கடலூர் மாவட்டம், குறிஞ்சிப்பாடி வட்டம், குறிஞ்சிப்பாடி ஊராட்சி ஒன்றியத்தில் இருக்கும் ஒரு ஊர் ஆகும்.\n\nSection::::அமைவிடம்.\nஇவ்வூர் சென்னை - கும்பகோணம் 45C தேசிய நெடுஞ்சாலையில் வடலூரிலிருந்து சுமார் 7 கி.மீ தொலைவிலும், பண்ருட்டியிலிருந்து சுமார் 17 கி.மீ தொலைவிலும் அமைந்துள்ளது.\n\nSection::::அருகிலுள்ள நகரம்.\nநெய்வேலி\nSection::::தொழில்.\nவேளாண்மை மற்றும் நெய்வேலி பழுப்பு நிலக்கரி நிறுவனத்தில் பணிபுரிகின்றனர்.\n"}
{"id": "201699", "url": "https://ta.wikipedia.org/wiki?curid=201699", "title": "அகலத்திரை", "text": "அகலத்திரை\n\nஅகலத்திரை (Widescreen) என்பது ஒரு குறித்த உருவ விகிதம் கொண்ட ஒரு திரைப் படிமம் ஆகும். இது, திரைப்படங்கள், தொலைக்காட்சி, கணினித் திரை போன்றவற்றில் பயன்படுகிறது. திரைப்படங்களைப் பொறுத்தவரை, 35மிமீ படச் சுருள்களில் காணும் \"அக்கடமி உருவ விகிதம்\" எனப்படும் 1.37:1 என்னும் பொதுவான உருவ விகிதத்திலும் கூடிய உருவ விகிதம் கொண்ட படிம விம்பத்தைக் குறிக்கும்.\n\nதொடக்கத்தில், தொலைக்காட்சி ஒளிபரப்புக்கள் 4:3 (1.33:1) உருவ விகிதம் கொண்டவையாக இருந்தன. 2000 ஆண்டுகளில் 16:9 (1.78:1) உருவ விகிதத்தைக் கொண்ட தொலைக்காட்சித் திரைகள் பரவலான புழக்கத்துக்கு வந்தன. இது பொதுவாக உயர்-வரைவுத் தொலைக்காட்சி, அல்லது சீர்துல்லிய எண்ணிம அசைபட இறுவட்டு இயக்கிகளிலும் அது போன்ற பிற எண்ணிமத் தொலைக்காட்சிக் கருவிகளிலும் பயன்பட்டது.\n\nகணினித் திரைத் தோற்றங்களைப் பொறுத்தவரை 4:3 க்கு மேற்பட்ட உருவ விகிதத்துக்கு மேற்பட்டவை அகலத்திரைகள் எனப்பட்டன. பொதுவாக முன்னர் கணினி அகலத்திரைத் தோற்றங்கள் 16:10 உருவ விகிதம் கொண்டவையாக இருந்தன. தற்போது 16:9 உருவ விகிதம் புழக்கத்துக்கு வந்துள்ளது.\n\nSection::::திரைப்படங்களில் அகலத்திரை.\nSection::::வரலாறு.\nஉலகின் முதல் அகலத்திரைத் திரைப்படம் 1897 ஆம் ஆண்டில் வெளியிடப்பட்டது. \"\"த கோர்பெட்-ஃபிட்சிமொன்சு ஃபைட்\"\" \"(The Corbett-Fitzsimmons Fight)\" என்னும் பெயர் கொண்ட இப்படம் 100 நிமிடங்கள் ஓடியது. இதற்கு 63மிமீ ஈசுட்மன் படச் சுருள் பயன்பட்டது. 1920களில் குறும்படங்களுக்கும், செய்திப்படங்களுக்கும் அகலத்திரை பரவலாகப் பயன்பட்டது. 1927 ஆம் ஆண்டில் அபெல் கான்சு என்பரின் \"நெப்போலியன்\" திரைப்படத்தின் இறுதிக் காட்சிகள் அகலத்திரையில் அமைந்திருந்தன. ஃபாக்சு திரைப்பட நிறுவனம் 1929 ஆம் ஆண்டில் 70மிமீ படச்சுருளைப் பயன்படுத்தும் \"ஃபாக்சு கிரான்டியர்\" முறை என அழைக்கப்பட்ட அகலத்திரை முறை ஒன்றை உருவாக்கி அதன் மூலம் சில படங்களை வெளியிட்டது. 1929ல் இசைப்படமான \"அப்பி டேய்சு\" \"(Happy Days)\" உம் அகலத்திரையில் வெளியானது.\n\nஇக்காலப் பகுதியில் \"ஆர்.கே.ஓ ரேடியோ பிக்சர்சு\", \"வார்னர் பிரதர்சு\" போன்ற நிறுவனங்களும் புதிய முறைகளை உருவாக்கி அகலத்திரைப் படங்களை எடுத்தன. 1932ல் ஏற்பட்ட பாரிய பொருளாதார வீழ்ச்சியினால் பட நிறுவனங்கள் செலவுகளைக் கட்டுப்படுத்த வேண்டி இருந்ததால் அகலத்திரை முயற்சிகள் கைவிடப்பட்டன. தொலைக்கட்சியின் அறிமுகத்தோடு திரைப்படத்துக்குச் செல்பவர்களின் எண்ணிக்கை வீழ்ச்சியடையத் தொடங்கியபோது, இந்தப் போக்கைத் தடுப்பதற்கான ஒரு வழியாக 1953 ஆம் ஆண்டு முதல் மீண்டும் அகலத்திரை திரைப்படங்களில் பயன்பாட்டுக்கு வரலாயிற்று.\n"}
{"id": "201701", "url": "https://ta.wikipedia.org/wiki?curid=201701", "title": "பின்னவாசல்", "text": "பின்னவாசல்\n\nபின்னவாசல் (\"Pinnavasal\") தமிழ்நாட்டின் தஞ்சாவூர் மாவட்டத்தில் உள்ள பேராவூரணி ஊராட்சி ஒன்றியத்தைச் சேர்ந்த ஊராட்சியும் பேராவூரணி வட்டத்தைச் சேர்ந்த வருவாய் கிராமமும் ஆகும்.\n"}
{"id": "201704", "url": "https://ta.wikipedia.org/wiki?curid=201704", "title": "இ-03 அதிவேக நெடுஞ்சாலை (இலங்கை)", "text": "இ-03 அதிவேக நெடுஞ்சாலை (இலங்கை)\n\nகொழும்பு - கட்டுநாயக்கா - நீர்கொழும்பு அதிவேக நெடுஞ்சாலை (\"Colombo - Katunayake - Negombo Expressway\", E03) என்பது இலங்கையின் இரண்டாவது அதிவேக நெடுஞ்சாலை (E வகை) ஆகும். 25.8 கிமீ (16 மைல்) நீளமுள்ள இந்த நெடுஞ்சாலை இலங்கையின் தலைநகர் கொழும்பு நகரையும், கட்டுநாயக்காவில் உள்ள பண்டாரநாயக்க பன்னாட்டு வானூர்தி நிலையம், நீர்கொழும்பு நகரம் ஆகியவற்றையும் இணைக்கிறது. இதன் கட்டுமானப் பணிகள் 2009 அக்டோபரில் ஆரம்பமாயின. 2013 அக்டோபர் 27 இல் அரசுத்தலைவர் மகிந்த ராசபக்சவினால் திறந்து வைக்கப்பட்டது.\n\nஇந்நெடுஞ்சாலையில் கொழும்பில் இருந்து பேலியகொடை வரை இரு திசைகளிலும் மூன்று வழித்தடங்களும், பேலியகொடை முதல் கட்டுநாயக்கா வரை இரு வழித்தடங்களும் 226 முதல் 33.5 மீட்டர் அகலத்தில் அமைக்கப்பட்டுள்ளன.\n\nஇத்திட்டத்தின் முழுச்செலவும் $292 மில்லியன் அமெரிக்க டாலர்கள் ஆகும். இதில் 248.2 மில். டாலர்களை சீனாவின் எக்சிம் வங்கி கடனாக வழங்கியுள்ளது. இலங்கை அரசு 45 மில். டாலர்களைச் செலவழித்துள்ளது.\n\nஇந்நெடுஞ்சாலையில் பயணம் செய்யும் வாகனங்கள் முதல் 8 கிமீகளுக்கு அதிகூடியது 80 கிமீ/மணி வேகத்திலும், மீதமான தூரத்தை 100 கிமீ/மணி வேகத்திலும் செல்லலாம். இந்த அதிவேக நெடுஞ்சாலையின் வழியே 42 பாலங்களும், 88 மதகுகளும் அமைக்கப்பட்டுள்ளன. இவற்றில் உணுப்பிட்டியில் 480 மீட்டர் நீளப் பாலமும், கட்டுநாயக்காவில் 800 மீட்டர் நீளப் பாலமும் உள்ளடங்குகின்றன.\n\nகொழும்பில் இருந்து கட்டுநாயக்கா வானூர்தி நிலையத்திற்கு செல்வதற்கு இந்நெடுஞ்சாலை வழியே செல்லுவதற்கு ஆகக்கூடியது 15 நிமிடங்களும், நீர்கொழும்பு செல்வதற்கு 20 நிமிடங்களும் எடுக்கிறது. இலங்கைப் போக்குவரத்து சபை சொகுசு பயணிகள் பேருந்து சேவையை இச்சாலை வழியே நடத்துகிறது.\n\n\nSection::::கட்டணம்.\nபுதிய களனிப் பால வாயிலில் இருந்து பேலியகொடை வரை கட்டணம் இல்லை. பேலியகொடையில் இருந்து கட்டணம் அறவிடப்படுகிறது.\n\n"}
{"id": "201707", "url": "https://ta.wikipedia.org/wiki?curid=201707", "title": "உருவ விகிதம்", "text": "உருவ விகிதம்\n\nபடிமம் ஒன்றின் உருவ விகிதம் (aspect ratio) என்பது அப் படிமத்தின் அகலம், உயரம் என்பவற்றுக்கு இடையிலான தொடர்பை விளக்குகிறது. இது பொதுவாக 16:9 என்றவாறு ஒரு முக்காற்புள்ளியால் பிரிக்கப்படும் இரண்டு எண்களினால் குறிக்கப்படுகிறது. உருவ விகிதம் படிமத்தின் அளவில் தங்கி இருப்பதில்லை. x:y என்னும் உருவ விகிதம் கொண்ட படிமம் ஒன்று எந்த அளவினதாகவும் இருக்கலாம். ஆனால், அகலம் குறித்த ஒரு அலகில் x அளவு இருக்கும்போது உயரம் அதே அலகில் y அளவு இருக்கும் என்பதே இதன் பொருள் ஆகும். இதனால், 16 அடி x 9 அடி, 16 அங்குலம் x 9 அங்குலம், 16 சதம மீட்டர் x 9 சதம மீட்டர் ஆகிய அளவுகளைக் கொண்ட எல்லாப் படிமங்களுமே 16:9 என்னும் உருவ விகிதம் கொண்டவை. உருவ விகிதத்தைக் குறிப்பிடும்போது உயரத்தை எப்போதும் \"1\" ஆக வைத்துக் குறிப்பிடுவதும் உண்டு. எடுத்துக் காட்டாக 1.3:1 என்பது இத்தகையது. இதன்படி x:y என்பது x/y:1 என்றவாறு குறிப்பிடப்படும். 16:9, 1.7:1 என ஆகும்.\n\nதற்காலத்தில் திரையரங்குகளில் காண்பிக்கப்படும் திரைப்படங்கள் பொதுவாக 1.85:1, 2.39:1 ஆகிய உருவ விகிதங்களைக் கொண்டவை. நிகழ்படங்கள், 20 ஆம் நூற்றாண்டின் பொது நிகழ்பட வடிவமான 4:3 (1.3:1) அல்லது உயர் வரைவுத் தொலைக்காட்சி, ஐரோப்பிய எண்ணிமத் தொலைக்காட்சி ஆகியவற்றுக்கான 16:9 (1.7:1) என்னும் இரண்டு உருவ விகிதங்களைக் கொண்டவை. வேறு உருவ விகிதங்களும் உள்ளன ஆயினும் மிகவும் அரிதாகவே பயன்படுகின்றன.\n\nநிலைத்த ஒளிப்படங்களுக்கு 4:3, 3:2 ஆகிய உருவ விகிதங்களும், அண்மைக் காலத்தில் 16:9 உருவ விகிதமும் பயன்படுகின்றன. 5:3, 5:4, 1:1 ஆகிய உருவ விகிதங்களும் ஒளிப்படங்களும் உள்ளன. இவை பொதுவாக நடுத்தர அளவு, பெரிய அளவு ஒளிப்படங்களைப் பிடிப்பதற்கே பயன்படுத்தப்படுகின்றன.\n\nSection::::திரைப்படச் சுருள்.\nதிரைப்படச் சுருளில், இரு பக்கங்களிலும் காணப்படும் துளைப்பட்டைகளுக்கு இடையில் உள்ள பகுதியின் அளவுக்கு ஏற்பவே படிமத்தின் அளவு அமைகின்றது. 1892 ஆம் ஆண்டில் வில்லியம் டிக்சனும், தாமசு எடிசனும் உருவாக்கிய பொதுத் தரத்தின்படி ஒரு படம் நான்கு துளைகள் உயரம் கொண்டது. படச்சுருளின் அகலம் 35 மிமீ (1.36 அங்). துளைபட்டைகளை நீக்கிப் படச்சட்டத்தின் அளவு 24.89 மிமீ x 18.67 மிமீ (0.985 அங் x 0.735 அங்). இது 4:3 அல்லது 1.33:1 என்னும் உருவ விகிதத்தைத் தருகிறது. இந்த உருவ விகிதம் மனிதக் கண்ணின் பார்வைக் கோணங்களான 155°கிடை x 120°நிலை என்பவற்றிலிருந்து கிடைக்கும் 4:3.075 என்னும் உருவ விகிதத்தை ஒத்துள்ளது. படச் சுருளில் ஒளிவழி ஒலிப்பட்டை சேர்க்கப்பட்ட போது படச் சட்டத்தின் அகலம் குறைந்தது. இதனால் படச் சட்டத்தின் அளவைக் குறைத்து 22 மிமீ x 16 மிமீ அளவு கொண்டதும் 1.37:1 உருவ விகிதம் கொண்டதுமான \"அக்கடமி படத்துளை\" எனப்படும் அளவு ஏற்படுத்தப்பட்டது.\n\nSection::::திரைப்படச் சொற்கள்.\nதிரைப்படத் தொழில் துறை மரபின்படி படத்தின் உயரம் 1 எனக் கொள்ளப்படுகிறது. எனவே பெருப்பிக்கத்தக்க படச் சட்டத்தின் அளவு 2.40:1 அல்லது 2.40 (ஆங்கிலத்தில் \"டூ ஃபோர்-ஓ\") எனக் குறிப்பிடுவது வழக்கம். அமெரிக்கப் படங்களில் பொதுவான படமெறி விகிதங்கள் 1.85:1, 2.40:1 என்பன. சில ஐரோப்பிய நாடுகளில் அகலத்திரைக்கான உருவ விகிதம் 1.6:1 ஆக உள்ளது. 1953 ஆம் ஆண்டு வரை \"அக்கடமி விகிதம்\" என அழைக்கப்பட்ட 1.37:1 என்னும் விகிதமே எல்லாப் படச் சுருள்களிலும் பயன்பட்டன. அக்காலத்தில் அதே போன்ற உருவ விகிதத்துடன் (1.3:1) அறிமுகமான தொலைக்காட்சி திரைப்படங்களுக்கு ஒரு அச்சுறுத்தலாகக் கருதப்பட்டது. இந்த அச்சுறுத்தலை எதிர்கொள்வதற்காக பல்வேறு அகலத்திரை வடிவங்கள் உருவாக்கப்பட்டன. \"சினிமாசுக்கோப்பு\" (2.6:1 வரை), \"டாட்-ஏ.ஓ\" (2.20:1), \"விசுத்தாவிசன்\" (முதலில் 1.50:1, இப்போது 1.6:1 இலிருந்து 2.00:1 வரை) என்பவை அவற்றுட் சில. 1.85:1 உருவ விகிதம் 1953 மே மாதம் அறிமுகமானது. இதுவே இப்போது அமெரிக்காவிலும் பிற இடங்களிலும் ஒரு பொதுவான தரமாக இருந்து வருகிறது.\n\nSection::::காட்சி ஒப்பீடுகள்.\nஇரு வேறு உருவ விகிதங்களை ஒப்பிடுவதில் பல நுணுக்கங்கள் உள்ளன. உயரம், அகலம், மூலைவிட்டம், பரப்பளவு என்பவற்றில் ஏதாவது ஒன்றைச் சமமாக எடுத்துக்கொண்டு இவ்வகையான ஒப்பீட்டைச் செய்யலாம். சில வேளைகளில் குறிப்பிட்ட ஒரு காட்சிக்கு இயல்பான ஒரு உருவ விகிதம் இருக்கக்கூடும். எடுத்துக்காட்டாக, \"அகல் காட்சி\" (panorama) அகலம் கூடியதாக இருக்கும், மனிதரின் முழு அளவுப் படம் உயரம் கூடியதாக இருக்கும். இவை தவிரப் பொன் விகிதம் (~1.618) போன்ற சில உருவ விகிதங்கள் பார்ப்பதற்கு அழகாக இருப்பதனால் பயன்படுத்துவது உண்டு. பொதுவான காட்சிக்குரிய உருவ விகிதங்களில் 16:10 (8:5) விகிதமே பொன் விகிதத்துக்கு மிக நெருங்கியது. \n\nபல்வேறு உருவ விகிதங்களில் மூலை விட்டம் ஒரே அளவாக இருக்கும்போது 4:3 என்னும் உருவ விகிதம் கொண்ட வடிவம் கூடிய பரப்பளவு உள்ளதாக இருக்கும். எதிர்முனைக் கதிர்க் குளாய் நுட்பத்தைப் பயன்படுத்துபோது ஏறத்தாழச் சதுரமான வ்டிவத் திரைகளை உற்பத்தி செய்வதற்குச் செலவு குறைவாக இருக்கும். படமெறி கருவிகள், ஒளிப்படக் கருவிகள், நிகழ்படக் கருவிகள் போன்றவற்றிலும் அவ்வாறே. நீர்மப் படிகக் கட்சித் திரை, பிளாசுமா காட்சித் திரை போன்றவற்றில் பரப்பளவு கூடும்போது உற்பத்திச் செலவு கூடுதலாக இருக்கும். எனவே, ஒரு குறித்த மூலைவிட்ட அளவுக்கு அகலம் கூடியதும் உயரம் குறைந்ததுமான திரைகளைக் குறைந்த செலவில் உற்பத்தி செய்யலாம்.\n\nவெவ்வேறு கூறளவுகளைச் சமமாக வைத்திருப்பதன் மூலம், பல்வேறு உருவ விகிதங்களில் அமைந்த ஒரே படத்தின் நறுக்குகளை ஒப்பிட முடியும். இவ்வாறு ஒரு படத்தின் 4:3, 16:9 ஆகிய உருவ விகிதங்களின் ஒப்பீட்டைக் கீழே காணலாம். சதுர வடிவத்துக்குக் கிட்டிய உருவ விகிதம் கொண்ட படங்களில் காட்சியில் உள்ள சதுக்கம் முக்கியத்துவம் பெறுவதையும், அகலம் கூடிய உருவ விகிதம் கொண்ட படங்களில், நீளமான கட்டிடம் முக்கியத்துவம் பெறுவதையும் காணலாம். \n\n\n"}
{"id": "201708", "url": "https://ta.wikipedia.org/wiki?curid=201708", "title": "கங்கைகொண்டான் (கடலூர்)", "text": "கங்கைகொண்டான் (கடலூர்)\n\nகங்கைகொண்டான் (ஆங்கிலம்:Gangaikondan), இந்தியாவின் தமிழ்நாடு மாநிலத்தில் அமைந்துள்ள கடலூர் மாவட்டம், விருத்தாச்சலம் வட்டம், கம்மாபுரம் ஊராட்சி ஒன்றியத்தில் இருக்கும் ஒரு பேரூராட்சி ஆகும்.\n\nSection::::அமைவிடம்.\nகடலூர் - விருத்தாச்சலம் தேசிய நெடுஞ்சாலையில் அமைந்த கங்கைகொண்டான் பேரூராட்சிக்கு கிழக்கில் கடலூர் 45 கிமீ; மேற்கில் விருத்தாச்சலம் 18 கிமீ; வடக்கில் சிதம்பரம் 40 கிமீ மற்றும் தெற்கில் நெய்வேலி பழுப்பு நிலக்கரி நிறுவனம் 10 கிமீ தொலைவில் உள்ளது.\n\nSection::::பேரூராட்சியின் அமைப்பு.\n19.50 சகிமீ பரப்பும் , 15 பேரூராட்சி மன்ற உறுப்பினரகளையும், 25 தெருக்களையும் கொண்ட இப்பேரூராட்சி புவனகிரி (சட்டமன்றத் தொகுதி)க்கும், சிதம்பரம் மக்களவைத் தொகுதிக்கும் உட்பட்டது. \n\nSection::::மக்கள் தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி இப்பேரூராட்சி 1,620 வீடுகளும், 6,434 மக்கள்தொகையும் கொண்டது. மேலும் இப்பேரூராட்சியின் எழுத்தறிவு 88% மற்றும் பாலின விகிதம் 1,000 ஆண்களுக்கு, 987 பெண்கள் வீதம் உள்ளனர். பட்டியல் சாதியினரும் பட்டியல் பழங்குடியினரும் முறையே 609 மற்றும் 39 ஆகவுள்ளனர். \n\n"}
{"id": "201710", "url": "https://ta.wikipedia.org/wiki?curid=201710", "title": "அதியமான் குப்பம்", "text": "அதியமான் குப்பம்\n\nஅதியமான் குப்பம் தமிழ்நாடு மாநிலம் விருத்தாச்சலம் வட்டத்தில் உள்ள ஒரு சிற்றூர்.\n\nSection::::அமைவிடம்.\nநெய்வேலியிலிருந்து சுமார் எட்டு கி.மீ தூரத்திலும் விருத்தாச்சலத்திலிருந்து சுமார் 18 கி.மீ தூரத்திலும் அதியமான் குப்பம் அமைந்துள்ளது. இவ்வூரின் நிலம் செம்மண்ணால் ஆனது.\n\nSection::::மக்கள்.\nஇங்கு சுமார் 120 குடும்பங்கள் உள்ளன. இங்கு வாழும் மக்கள் ஒரு காலத்தில் தருமபுரி, கிருஷ்ணகிரி போன்ற இடங்களிலிருந்து வந்து குடியேறியவர்கள் என செவிவழிச் செய்திகள் கூறுகின்றன. இந்த ஊரின் தெற்கே காட்டுக்கூடலூர் - விருத்தாசலம் சாலை உள்ளது. இச்சாலை வழியே விருத்தாசலத்திற்கு பேருந்து வசதி உள்ளது.\n\nSection::::தொழில்.\nஇங்கு வழும் மக்கள் வேளாண்மையை முக்கிய தொழிலாக கொண்டு வாழ்கின்றனர். முன்பெல்லாம் மானாவாரி பயிர்களான புன்செய் தானியங்களை பயிர் செய்து வந்தனர். பின் பணப்பயிரான முந்திரியில் அதிக லாபம் கிடைத்ததால் புன்செய் பயிரிடுவதை விட்டு முந்திரி சாகுபடி செய்து வருகின்றனர். இங்கு உள்ளவர்களில் சராசரியாக வீட்டுக்கு ஒருவர் என்ற வீதத்தில் ஆசிரியர் பணியில் ஈடுபட்டுள்ளனர்.\n\nSection::::கல்வி.\nஇந்த கிராமத்தில் அரசு உதவி பெறும் நடுநிலைப்பள்ளி ஒன்று செயல்படுகிறது. ஆரம்பக்கல்வியை முடித்த மாணவர்கள் இருப்பு கிராமத்திலுள்ள அரசு உயர் நிலைப்பளியில் உயர்நிலைக் கல்வி பெறுகின்றனர்.\n\nSection::::குடிநீர்.\nஇந்த ஊரின் மண்ணுக்கு நீரைத் தேக்கி வைக்கும் தன்மை இல்லை. ஊருக்கு தெற்கில் ஊத்துக்குட்டை என மக்களால் அழைக்கப்படும் ஒரு சிறிய குளம் ஒன்று உள்ளது. அதன் நீரை மக்கள் பயன்படுத்தி வந்தனர். வறட்சியான காலங்களில் இக்குட்டை வற்றிவிடுவதுண்டு. அக்காலங்களில் குட்டையின் சில பகுதிகளில் பள்ளம் தோண்டினால் சிறிய அளவில் நீர் ஊரும். அந்நீரை எடுத்து பயன்படுதுவர். அதனால் அக்குளத்தை ஊத்துக்குட்டை என அழைக்கின்றனர். தற்போது ஆழ்துளை கிணறு அமைத்து மேல்நிலைத் தொட்டி மூலம் தண்ணீர் வழங்குகின்றனர்.\n\nSection::::கோவில்கள்.\nஊருக்கு நடுவில் மாரியம்மன் கோவில் உள்ளது. இந்த ஊரின் அருகில் அரசியம்மன் கோயில் உள்ளது. அரசியம்மன் இவ்வூர் மக்களின் குலதெய்வமாகும். ஊத்துக்குட்டைக்கு கிழக்கு கரையில் வேம்பின் அடியில் சிவலிங்கம் ஒன்று உள்ளது. அதற்கு வழிபாடு ஏதும் செய்வது கிடையாது. ஆனால் சித்திரை மாத வளர்பிறை திருவோண நட்சத்திரத்தில் அரசியம்மனுக்கு இந்த சிவலிங்கம் உள்ள இடத்தில்தான் திருமாங்கல்யம் சூடும் உற்சவம் நடைபெறும். ஊத்துக்குட்டைக்கு வடபுறத்தில் காலஞ்சென்ற பழனி படையாட்சி என்பவரால் முருகன் கோயில் கட்டப்பட்டு வழிபாடு நடைபெற்று வருகிறது.\n"}
{"id": "201713", "url": "https://ta.wikipedia.org/wiki?curid=201713", "title": "நுண்ணிய வானூர்தி", "text": "நுண்ணிய வானூர்தி\n\nநுண்ணிய வானூர்தி (\"micro air vehicle\" - \"MAV\" / \"micro aerial vehicle\") என்பது அளவில் கட்டுப்படுத்தப்பட்ட, சுயமாக இயங்கவல்ல ஆளில்லாத வானூர்தி ஆகும். தற்கால வானூர்தி 15 செ.மீட்டர் அளவு சிறியதாக இருக்கக் கூடியது. நுண்ணிய வானூர்தி வாணிப, ஆய்வு, அரசாங்க மற்றும் இராணுவ தேவைகளுக்காக வடிவமைக்கப்படுகின்றன. பூச்சி அளவு வானூர்திகள் எதிர்காலத்தில் எதிர்பார்க்கப்படுகின்றன. சிறிய வானூர்த்தி தரையினால் சென்று அடைய முடியாத, ஆபத்தான இடங்களை அவதானிக்க உதவுகின்றது. நுண்ணிய வானூர்தி பொமுதுபோக்கு நோக்கில், வான் தானியங்கியியல் போட்டி, வான் ஒளிப்படம் ஆகியவற்றுக்காக ஆரம்பத்தில் உருவாக்கப்பட்டன.\n"}
{"id": "201718", "url": "https://ta.wikipedia.org/wiki?curid=201718", "title": "மயிலம் பொறியியல் கல்லூரி", "text": "மயிலம் பொறியியல் கல்லூரி\n\nமயிலம்  பொறியியல் கல்லூரி (Mailam Engineering College) தமிழகத்தில் உள்ள விழுப்புரம் மாவட்டத்தில் 1998 ஆம் ஆண்டு நிறுவப்பட்ட ஒரு சுயநிதிக் கல்லூரியாகும். சென்னை அண்ணா பல்கலைக்கழகத்துடன் இணைந்துள்ள இக்கல்லூரி, ஐஎஸ்ஓ 9001-2000 தரச் சான்றிதழ் பெற்றது. அகில இந்திய தொழினுட்பக் கல்விக் குழு ஒப்புதல் பெற்ற இக்கல்லூரியில் முதுகலை வணிக மேலாண்மை (எம்.பி.ஏ.), மற்றும் முதுகலை கணினிச் செயல்பாடு (எம்.சி.ஏ.) உட்பட ஆறு இளங்கலை படிப்புகள் மற்றும் ஆறு முதுகலை படிப்புகள் பயிற்றுவிக்கப்படுகின்றன.\n\n"}
{"id": "201726", "url": "https://ta.wikipedia.org/wiki?curid=201726", "title": "எஸ் (நிரல் மொழி)", "text": "எஸ் (நிரல் மொழி)\n\nஎஸ் முதன்மையாக ஜான் சேம்பர்ஸ் மற்றும் ரிக் பெக்கர்(முந்தைய பதிப்புகளில்) பெல் ஆய்வகத்தில் ஆலன் வில்க்ஸ் மூலம் உருவாக்கப்பட்ட ஒரு புள்ளிவிவர நிரலாக்க மொழி ஆகும். ஜான் சேம்பரை பொறுத்தவரையில் இந்த மொழின் நோக்கம் என்னவெனில் நமது ஒரு யோசனையை நம்பகத்தன்மைவாய்ந்த மென்பொருளாக மிக சீக்கிரமாக தயாரிக்க வேண்டும் என்பது தான். இந்த எஸ் மொழியிலிருந்துதான் ஆர் மொழி வந்தது.\n"}
{"id": "201730", "url": "https://ta.wikipedia.org/wiki?curid=201730", "title": "டக் கட்டிங்", "text": "டக் கட்டிங்\n\nடக் கட்டிங் என்பவர் திறந்த மூல மென்பொருளை மிகவும் ஆதரிப்பவர். இவர் பதினைந்து வருடங்களுக்கு மேலாக தகவல் தொழில்நுட்ப துறையில் அனுபவம் கொண்டவர்.அப்பாச்சி ஹடூப் மற்றும் அப்பாச்சி லூசின் உருவாக்கியவர் இவரே.\n\nSection::::வரலாறு.\n1988 ஆம் ஆண்டில் தொடங்கி, அவர் தகவல் அணுகலில் புதிய அணுகுமுறைகள் கண்டறிவதில் முனைப்பாக சேராக்ஸ்ன் பாலோ ஆல்டோ ஆராய்ச்சி மையத்தில் (பார்க்) ஐந்து ஆண்டுகள் கழித்தார். இந்த வேலையில் அவர் ஏழு வெளியீடுகள் மற்றும் ஆறு காப்புரிமைகள் பெற்றார். 1993 ஆம் ஆண்டு அவர் ஆப்பிள் நிறுவனத்தின் மேம்பட்ட தொழில்நுட்ப குழு (ATG)விற்கு சென்றார். 1996 ஏப்ரலில், டக் ஆப்பிள் நிறுவனத்தை விட்டு அவர் நிறுவனத்தில் முக்கிய தேடல் தொழில்நுட்பத்தின் வளர்ச்சியில் முக்கிய பங்காற்றினார்.\n"}
{"id": "201731", "url": "https://ta.wikipedia.org/wiki?curid=201731", "title": "ஐதரசன் தொழில்நுட்பங்களின் காலக்கோடு", "text": "ஐதரசன் தொழில்நுட்பங்களின் காலக்கோடு\n\nஐதரசன் தொழில்நுட்பங்களின் காலக்கோடு (\"Timeline of hydrogen technologies\") எனும் இக்கட்டுரையில் ஐதரசனை அடிப்படையாகக் கொண்ட தொழில்நுட்பங்கள் கண்டறியப்பட்ட ஆண்டுகள் ஏறுவரிசையில் தரப்பட்டுச் சிறு குறிப்புக்கள் மூலம் விளக்கப்பட்டுள்ளன.\n\n\n"}
{"id": "201739", "url": "https://ta.wikipedia.org/wiki?curid=201739", "title": "ஏ. ஜே. ஜான் ஆனாப்பரம்பில்", "text": "ஏ. ஜே. ஜான் ஆனாப்பரம்பில்\n\nஆனாப்பரம்பில் ஜோசஃப் ஜான் (\"Anaparambil Joseph John\", சூலை 18, 1893 – அக்டோபர் 1, 1957) திருவிதாங்கூரைச் சேர்ந்த ஓர் விடுதலை இயக்கப் போராளியும் அரசு அதிகாரியும் ஆவார். திருவிதாங்கூர்-கொச்சி இராச்சியத்தின் முதலமைச்சராகவும் சென்னை மாகாணத்தின் ஆளுநராகவும் பதவி வகித்தவர்.\n\nதிருவிதாங்கூர் இராச்சியத்தில் வைக்கம் அண்மையில் தலயோலப்பரம்பில் பிறந்த ஜான் ஓர் சட்ட அறிஞர். \n\nவைக்கத்திலிருந்து திருவிதாங்கூர் சட்ட மன்றத்திற்கு தேர்ந்தெடுக்கப்பட்டார். விடுதலை இயக்கத்தில் ஈடுபட்டு பலமுறை சிறை சென்றுள்ளார். \n\n1947இல், திருவிதாங்கூர் மகாராசா சட்டவமைப்பு மன்றத்தை அறிவித்தார். இந்த மன்றம் 1948இல் கூடிய முதல் கூட்டத்திற்கு ஜான் தலைமை ஏற்றார். 1949இல் நிதி,வருமானத்துறை அமைச்சராகப் பொறுப்பேற்றார். \n\n1951ஆம் ஆண்டு நடந்த முதல் பொதுத் தேர்தலில் இந்திய தேசிய காங்கிரசு வேட்பாளராக பூஞ்சார் தொகுதியிலிருந்து தேர்ந்தெடுக்கப்பட்டார். திருவிதாங்கூர்-கொச்சி மாநிலத்தின் முதலமைச்சராக மார்ச்சு 1952 முதல் மார்ச்சு 1954 வரை ஆட்சியில் இருந்தார். இந்த மாநிலத்தின் கடைசி அமைச்சரவையில் உள்துறை அமைச்சராகப் பணியாற்றினார். பின்னர் மாநில சீரமைப்புகளுக்குப் பின்னர் தமிழ்நாடு ஆளுநராகப் பொறுப்பேற்றார்.\n"}
{"id": "201744", "url": "https://ta.wikipedia.org/wiki?curid=201744", "title": "விஷ்ணுராம் மேதி", "text": "விஷ்ணுராம் மேதி\n\nSection::::இளமை வாழ்க்கை.\nவிஷ்ணுராம் மேதி குவஹாத்தி அருகிலுள்ள அயோ என்ற சிற்றூரில் சோனாராம், அலேகி என்ற பெற்றோருக்கு வறுமை மிகுந்த விவசாயக் குடும்பத்தில் ஏப்ரல் 24, 1888இல் பிறந்தார். குவகாத்தியில் உள்ள காட்டன் காலேசியேட்டு பள்ளியில் தமது மெட்றிகுலேசன் படிப்பை 1905இல் முடித்தார். பள்ளிப் படிப்பிற்குப் பின்னர் கொல்கத்தாவிலுள்ள மாகாணக் கல்லூரியில் பட்டப்படிப்பையும் பட்ட மேற்படிப்பை கரிம வேதியியலில் தாக்கா பல்கலைக்கழகத்திலிருந்தும் முடித்தார். பின்னர் சட்டப் படிப்பை மேற்கொண்டு 1914இல் வழக்குரைநர் அவையி்ல் உறுப்பினரானார்.\nSection::::இந்திய விடுதலை இயக்கம்.\nவிஷ்ணுராம் இந்திய தேசிய காங்கிரசில் 1920களில் இணைந்தார். ஒத்துழையாமை இயக்கத்தில் பங்கேற்றார். 1926இல் பாண்டுவில் நடந்த இந்திய தேசிய காங்கிரசின் மாநாட்டு வரவேற்புக் குழுவில் இணைச் செயலாளராக பணியாற்றினார். 1930இல் அசாமிய மாநில காங்கிரசு தலைவராக தேர்ந்தெடுக்கப்பட்டார்.\nSection::::விடுதலைக்குப் பிந்தைய அரசியல்.\n1935இல் மாநில சுயாட்சி வழங்கப்பட்டபோது கோபிநாத் போர்டோலாய் அமைச்சரவையில் விஷ்ணுராம் அமைச்சராகப் பணியாற்றினார். 1950இல் அசாமின் முதலமைச்சராகத் தேர்ந்தெடுக்கப்பட்டார். 1957 வரை இப்பதவியில் நீடித்தார். 1958 முதல் 1964 வரை சென்னை மாநில ஆளுநராக பணியாற்றினார்.\nSection::::இறப்பு.\nவிஷ்ணுராம் மேதி தமது 92ஆம் அகவையில் சனவரி 21, 1981இல் இயற்கை எய்தினார்.\nSection::::நினைவு அஞ்சற்றலை.\nவிஷ்ணுராம் மேதி நினைவாக இந்திய அஞ்சல் துறை 24.4. 1989 ல் அஞ்சற்றலை வெளியீடு செய்தது.\n\n"}
{"id": "201748", "url": "https://ta.wikipedia.org/wiki?curid=201748", "title": "எருசலேம் போர் (1917)", "text": "எருசலேம் போர் (1917)\n\nஎருசலேம் போர் (பிரித்தானிய உத்தியோகபூர்வமாக வைத்த பெயர் \"எருசலேம் நடவடிக்கைகள்\") 17 நவம்பர் ஆரம்பித்து 30 திசம்பர் 1917 வரை முதல் உலகப் போரின் சீனாய் பாலத்தீன நடவடிக்கையின்போது இடம்பெற்றது. எருசலேம் பாதுகாப்பாகும் முன் இரு போர்கள் பிரித்தானியாவால் அடையாளம் காணப்பட்டன. நெபி சாம்வில் போர் 17 – 20 நவம்பர் வரையும், எருசலேம் பாதுகாப்புக்கான போர் 26 – 30 திசம்பர் 1917 வரையும் இடம்பெற்றன. இவ் எருசலேம் நடவடிக்கைகளில் அடையாளம் காணப்பட்டவைகளாக, இரண்டாம் வெற்றிகரமான முயற்சி 21 மற்றும் 22 திசம்பர் 1917 இல் யாஃபா போரில் நகிர் எல் அயுயா வரையான முன்னேற்றம் மற்றும் 16 நவம்பரில் முகார் போரில் யாஃபா கைப்பற்றப்பட்டமை ஆகியனவாகும்.\n\n"}
{"id": "201751", "url": "https://ta.wikipedia.org/wiki?curid=201751", "title": "எருசலேம் போர் (1948)", "text": "எருசலேம் போர் (1948)\n\nஎருசலேம் போர் என்பது எருசலேம் நகரை கட்டுப்பாட்டுக்குள் கொண்டு வர திசம்பர் 1947 முதல் 18 சூலை 1948 வரை பிரித்தானிய பாலஸ்தீனத்தின் யூத, அரபுக்களிடையேயும், பின்பு இசுரேலிய யோர்தானிய படைகளுக்கிடையேயும் இடம் பெற்ற சமர்களாகும்.\n\n"}
{"id": "201754", "url": "https://ta.wikipedia.org/wiki?curid=201754", "title": "எருசலேம் முற்றுகை", "text": "எருசலேம் முற்றுகை\n\nஎருசலேம் முற்றுகை சில வரலாற்று நிகழ்வுகளைக் குறிக்கப் பயன்படுத்தப்படுகின்றது:\n\n"}
{"id": "201758", "url": "https://ta.wikipedia.org/wiki?curid=201758", "title": "சிவாலி (அரசி)", "text": "சிவாலி (அரசி)\n\nசிவாலி கி.பி. முதலாம் நூற்றாண்டில், அனுராதபுரத்தை கி.பி. 35 ஆம் ஆண்டில் ஆட்சி செய்து வந்தாள். இவள் தனது சகோதரனான சூலபாயனின் பின்பு ஆட்சிக்கு வந்தாள். சிறிது காலங்கள் கழித்துப் பின் இவளையடுத்து இவளது மைத்துனனான இளநாகன் ஆட்சிபீடம் ஏறினான். \n\n\n"}
{"id": "201760", "url": "https://ta.wikipedia.org/wiki?curid=201760", "title": "இளநாகன்", "text": "இளநாகன்\n\nஇளநாகன் கி.பி. முதலாம் நூற்றாண்டில், அனுராதபுரத்தை கி.பி. 38 - 44 வரை ஆட்சி செய்து வந்தான். இவன் இவனுடைய மாமியாரான சிவாலிக்குப் பின் ஆட்சி ஏறியவன். இவனுக்குப் பின் இவனுடைய மகனான சந்தமுகன் ஆட்சிபீடம் ஏறினான்.\n\n\n"}
{"id": "201763", "url": "https://ta.wikipedia.org/wiki?curid=201763", "title": "சந்தமுகன்", "text": "சந்தமுகன்\n\nசந்தமுகன் கி.பி. முதலாம் நூற்றாண்டில், கி.பி. 44 - 52 வரை அனுராதபுரத்தை ஆட்சி செய்து வந்தான். இவனது தந்தையான இளநாகனின் பின் இவன் ஆட்சிபீடம் ஏறினான். இவனின் பின் இவனது உடன்பிறப்பான யஸ்ஸலாலக திஸ்ஸன் ஆட்சிபீடம் ஏறினான்.\n\n\n"}
{"id": "201766", "url": "https://ta.wikipedia.org/wiki?curid=201766", "title": "யசலாலக்க தீசன்", "text": "யசலாலக்க தீசன்\n\nயசலாலக்க தீசன் (\"Yassalalaka Tissa\") என்பவன் கி.பி முதலாம் நூற்றாண்டில் அனுராதபுர இராச்சியத்தை ஆண்ட மன்னன் ஆவான். இவனது ஆட்சிக் காலம் கி.பி.52 முதல் கி.பி.60 வரை நீடித்திருந்தது. இவனது தந்தை இளநாகன் ஆவான். இவன் தனது உடன்பிறப்பான சந்தமுகன் என்பவனிடம் இருந்து ஆட்சியைப் பெற்றான். இவனுக்குப் பின்னர் சுபகராஜன் என்பவன் ஆட்சி அமைத்தான்.\n\nSection::::இவற்றையும் பார்க்க.\nஆட்சியாளர் பட்டியல், இலங்கை\n\n"}
{"id": "201768", "url": "https://ta.wikipedia.org/wiki?curid=201768", "title": "சுபகராஜன்", "text": "சுபகராஜன்\n\nசுபகராஜன் அல்லது சுபா கி.பி. முதலாம் நூற்றாண்டில், 60 - 66 வரை அனுராதபுரத்தை ஆட்சி செய்து வந்தான். இவன் யஸ்ஸலாலக திஸ்ஸ மன்னனின் பின்னர் ஆட்சிபீடம் ஏறியவன். இவனுடன் விஜய வம்சம் நிறைவுற்றது. இவனையடுத்து முதலாம் இலம்பகர்ண வம்ச மன்னனான வசபன் ஆட்சிபீடம் ஏறினான். \n\n\n"}
{"id": "201772", "url": "https://ta.wikipedia.org/wiki?curid=201772", "title": "வங்கனாசிக தீசன்", "text": "வங்கனாசிக தீசன்\n\nவங்கனாசிக தீசன் அல்லது வங்க நாசிக தீசன் என அறியப்பட்டவன் கி.பி. இரண்டாம் நூற்றாண்டில் அனுராதபுரத்தில் இருந்து இலங்கையை ஆண்ட மன்னன். இவன் மூன்று ஆண்டுகள் ஆட்சி செய்ததாக மகாவம்சம் கூறுகிறது. ஆனாலும், இவனது ஆட்சிக்காலம் கிபி 106-109 என்றும், கிபி 110-113 என்றும், பலவாறாகக் கூறப்படுகிறது. இவனது தந்தையான வசபன் என்பவனின் இறப்புக்குப் பின்னர் இவன் அநுராதபுரத்தின் ஆட்சியில் அமர்ந்தான். \n\nவங்கனாசிக தீசன் தனது மூன்றாண்டு கால ஆட்சிக்குப் பின்னர் இறந்தபோது கஜபாகுக்க காமினி அல்லது முதலாம் கஜபாகு எனப் பொதுவாக அறியப்பட்ட அவனது மகன் அனுராதபுரத்தின் அரியணையில் அமர்ந்தான். \n\n\n"}
{"id": "201774", "url": "https://ta.wikipedia.org/wiki?curid=201774", "title": "மகல்லக்க நாகன்", "text": "மகல்லக்க நாகன்\n\nமகல்லக்க நாகன் கி.பி. முதலாம் நூற்றாண்டில், அனுராதபுரத்தை ஆட்சி செய்து வந்தான். இவன் முதலாம் இலம்பகர்ண வம்சத்தைச் சேர்ந்தவன். இவன் கி.பி. 135 ஆம் ஆண்டில் இருந்து 141 ஆம் அண்டு வரை ஆட்சிபீடத்தில் இருந்தான். இவனுக்கு முன் இவனது தந்தையான முதலாம் கஜபாகு ஆட்சியில் இருந்தான். இவனின் பின் இவனது மகன் பதிக திச்சன் ஆட்சிபீடம் ஏறினான். \n\n\n"}
{"id": "201775", "url": "https://ta.wikipedia.org/wiki?curid=201775", "title": "பதிக திச்சன்", "text": "பதிக திச்சன்\n\nபதிக திச்சன் கி.பி. இரண்டாம் நூற்றாண்டில், அனுராதபுரத்தை கி.பி. 141 தொடக்கம் 165 வரை ஆட்சி செய்து வந்தான். இவனின் முன்பு இவனி தந்தையான மகல்லக்க நாகன் ஆட்சியில் இருந்தான். இவனின் பின் இவனது உடன் பிறப்பான கனித்த திச்சன் ஆட்சிபீடம் ஏறினான்.\n\n\n"}
{"id": "201776", "url": "https://ta.wikipedia.org/wiki?curid=201776", "title": "கனிட்ட தீசன்", "text": "கனிட்ட தீசன்\n\nகனிட்ட தீசன் கிபி இரண்டாம் நூற்றாண்டில் அனுராதபுரத்தில் இருந்து இலங்கையை ஆண்ட மன்னன். இவன் 18 ஆண்டுகள் ஆட்சி செய்ததாக மகாவம்சம் கூறுகிறது. ஆனால், இது உண்மையில் 28 ஆண்டுகள் என்பது சில ஆய்வாளர்களது கருத்து. இவனது ஆட்சிக்காலம் கிபி 161-179 என்றும், கிபி 165 - 193 என்றும், கிபி 155-183 என்றும், பலவாறாகக் கூறப்படுகிறது. இவனது தமையனான பத்திக தீசன் என்பவனைத் தொடர்ந்து இவன் அநுராதபுரத்தின் ஆட்சியில் அமர்ந்தான். \n\nபூதாராமவைச் சேர்ந்த மகாநாக தேரர் என்னும் பௌத்த துறவிக்காக கனிட்ட தீசன், அபயகிரி விகாரையில் ஒரு சிறந்த கட்டிடம் ஒன்றை அமைத்தான். அத்துடன், அபகிரியில் ஒரு சுற்றுச் சுவர் ஒன்றையும், ஒரு பிரிவேனாவையும் இவ்வரசன் அமைத்துக் கொடுத்தான். இது தவிர, மணிசோம விகாரையில் ஒரு பிரிவேனாவையும் அதே இடத்தில் புத்தரின் நினைவுப் பொருட்கள் மீது ஒரு கட்டிடத்தையும் இவன் அமைத்ததாக மகாவம்சம் கூறுகிறது. இது போலவே அம்பத்தலை, என்னும் இடத்திலும் நாகதீபத்திலும் இது போன்ற பௌத்த கட்டிடங்களை இவன் அமைத்ததாகத் தெரிகிறது. அநுராதபுரத்தில் உள்ள மகாவிகாரைப் பகுதியிலும் குக்குடகிரி எனப்பட்ட பிரிவேனா ஒன்றை இவன் கட்டியதுடன், மகாவிகாரையின் நான்கு பக்கங்களிலும் அழகிய தோற்றம் கொண்ட 12 பெரிய கட்டிடங்களை இவன் அமைத்தான். \n\nஇவனது ஆட்சிக்காலத்தின் பின் சூளநாகன் அல்லது குச்சநாகன் என அறியப்பட்ட இவனது மகன் அரசனானான்.\n\nSection::::இவற்றையும் பார்க்க.\nஆட்சியாளர் பட்டியல், இலங்கை\n"}
{"id": "201777", "url": "https://ta.wikipedia.org/wiki?curid=201777", "title": "குச்சநாகன்", "text": "குச்சநாகன்\n\nகுச்சநாகன் அல்லது சூளநாகன் என்பவன் கிபி இரண்டாம் நூற்றாண்டில் அனுராதபுரத்தில் இருந்து இலங்கையை ஆண்ட மன்னன். இவன் 2 ஆண்டுகள் ஆட்சி செய்ததாக மகாவம்சம் கூறுகிறது. ஆனாலும், இவனது ஆட்சிக்காலம் கிபி 179-181 என்றும், கிபி 193-195 என்றும், கிபி 183-185 என்றும், பலவாறாகக் கூறப்படுகிறது. இவனது தந்தையான கனிட்ட தீசன் என்பவனைத் தொடர்ந்து இவன் அநுராதபுரத்தின் ஆட்சியில் அமர்ந்தான். \n\nஇவனது ஆட்சி குறுகிய காலமே இருந்ததால் இக்கால நிகழ்வுகள் குறித்து மகாவம்சம் விரிவாக எதுவும் கூறவில்லை. இவனது இரண்டு ஆண்டுகால ஆட்சியின் முடிவில் குட்டநாகன் அல்லது குஞ்சநாகன் என அறியப்பட்ட இவனது தம்பி இவனைக் கொன்றுவிட்டு அரசனானான்.\n\nSection::::இவற்றையும் பார்க்க.\nஆட்சியாளர் பட்டியல், இலங்கை\n"}
{"id": "201778", "url": "https://ta.wikipedia.org/wiki?curid=201778", "title": "குடநாகன்", "text": "குடநாகன்\n\nகுடநாகன், குட்டநாகன் அல்லது குஞ்சநாகன் எனப் பலவாறாக அறியப்பட்டவன் கி.பி. இரண்டாம் நூற்றாண்டில் அனுராதபுரத்தில் இருந்து இலங்கையை ஆண்ட மன்னன். இவன் ஒரு ஆண்டு மட்டுமே ஆட்சி செய்ததாக மகாவம்சம் கூறுகிறது. ஆனாலும், இவனது ஆட்சிக்காலம் கிபி 181-182 என்றும், கிபி 193-195 என்றும், கிபி 186-187 என்றும், பலவாறாகக் கூறப்படுகிறது. இவனது தமையனான குச்சநாகன் என்பவனைக் கொன்றுவிட்டு இவன் அநுராதபுரத்தின் ஆட்சியில் அமர்ந்தான். \n\nநாட்டின் படைத் தலைவனாக இருந்த குடநாகனின் மனைவியின் சகோதரன் சிரிநாகன் என்பவன், அரசனுக்கு எதிராகத் திரும்பித் தனக்கு ஆதரவான வலுவான படையுடன் வந்து அநுராதபுரத்தைக் கைப்பற்றிக் குடாநாகனை அகற்றிவிட்டுத் தானே அரசனானான். \n\n\n"}
{"id": "201781", "url": "https://ta.wikipedia.org/wiki?curid=201781", "title": "ராசபவன் (உதகமண்டலம்)", "text": "ராசபவன் (உதகமண்டலம்)\n\nராசபவன் (ஊட்டி) (Raj Bhavan Ooty) இது தமிழ்நாடு மாநிலம் உதகமண்டலத்தில் 1877 இல் கட்டப்பட்ட அரசு மாளிகை.. இங்கு தமிழ்நாடு ஆளுநர்கள் கோடைகாலத்தில் தங்கியிருப்பார்கள்.\n\nSection::::இவற்றையும் காண்க.\nராசபவன் சென்னை\n"}
{"id": "201792", "url": "https://ta.wikipedia.org/wiki?curid=201792", "title": "சமவெப்பச் செயல்முறை", "text": "சமவெப்பச் செயல்முறை\n\nவெப்பவியக்கவியலில் சமவெப்பச் செயல்முறை (\"isothermal process\") என்பது தொகுதியின் வெப்பநிலை மாறாது, தொகுதியில் நிகழும் வெப்பவியக்கவியல் மாற்றமாகும் (Δ\"T\" = 0). இது பொதுவாக தொகுதியானது வெளியிலுள்ள வெப்பத் தேக்கத்துடன் தொடுகையிலிருக்கும் போது நிகழ்கிறது. இந்த மாற்றம் தொகுதியின் வெப்பநிலையை தேக்கத்தின் வெப்பநிலைக்குச் சமனாக வெப்பப் பரிமாற்றத்தின் மூலம் மாற்றுவதற்காக போதுமானளவு மெதுவாக நிகழ்கிறது. இதற்கு நேர்மாறாக வெப்பஞ்சேரா செயல்முறையில் தொகுதியிலிருந்து சுற்றுப்புறத்துடன் எவ்விதமான வெப்பப் பரிமாற்றமும் நிகழாது (\"Q\" = 0), அதாவது சமவெப்பச் செயல்முறையில் Δ\"T\" = 0, Q ≠ 0 அதேவேளை வெப்பஞ்சேரா செயல்முறையில் Δ\"T\" ≠ 0, Q = 0.\n\nவளிமம் மிகவும் மெதுவாக விரிவடையும் போது (சுருங்கும் போதும்) வெப்பநிலை குறைந்து கொண்டிருந்தாலும், சுற்றுச் சூழலிலிருந்து வெப்பத்தினைப் பெறுவதால் வெப்பநிலை மாறாது. இப்படிப்பட்ட விரிவு வெப்பநிலைமாறா விரிவு (isothermal expansion) எனப்படும்.\n"}
{"id": "201808", "url": "https://ta.wikipedia.org/wiki?curid=201808", "title": "ஐப்போத்தலாமசு-கபச் சுரப்பி-அண்ணீரக அச்சு", "text": "ஐப்போத்தலாமசு-கபச் சுரப்பி-அண்ணீரக அச்சு\n\nஐப்போத்தலாமசு-கபச் சுரப்பி-அண்ணீரக அச்சு (hypothalamic-pituitary-adrenal axis; HPA; HTPA; LHPA) என்பது ஐப்போத்தலாமசு, கபச் சுரப்பி, அண்ணீரகச் சுரப்பிகளுக்கிடையில் நடைபெறும் சிக்கலான நேரடி பாதிப்புகளையும், பின்னூட்டத் தொடர்புச் செயற்பாடுகளையும் குறிப்பிடுகின்ற தொகுப்பு அமைப்பாகும். எப்போதாகிலும், இந்த அச்சு ஐப்போத்தலாமசு-கபச் சுரப்பி-அண்ணீரக-பாலக அச்சு என்றும் அழைக்கப்படுகின்றது. ஐப்போத்தலாமசு, கபச் சுரப்பி, அண்ணீரகச் சுரப்பிகளுக்கிடையேயானத் தொடர்புகளைக் குறிக்கும் நரம்பிய-அகஞ்சுரக்குந்தொகுதியின் பெரியப் பகுதியாக உள்ள ஐப்போத்தலாமசு-கபச் சுரப்பி-அண்ணீரக அச்சானது உளைச்சலுக்கான (மன இறுக்கம்) நம் செயற்பாடுகளைக் கட்டுபடுத்துகின்றது. மேலும் சமிபாடு, நோயெதிர்ப்பு, மன நிலை மற்றும் உணர்ச்சி மாற்றங்கள், பாலின ஈர்ப்பு, ஆற்றல் சேமிப்பு மற்றும் செலவிடுதல் ஆகியப் பலவகையான உடற்செயற்பாடுகளை குளுக்கோகார்டிகாய்டுகளின் உள்பரவிய வெளிப்பாட்டை ஒழுங்குப்படுத்துவதன் மூலமாகச் சீரமைக்கிறது.\n"}
{"id": "201819", "url": "https://ta.wikipedia.org/wiki?curid=201819", "title": "பீனிக்ஸ் மார்க்கெட் சிட்டி", "text": "பீனிக்ஸ் மார்க்கெட் சிட்டி\n\nபீனிக்ஸ் மார்க்கெட் சிட்டி (\"Phoenix Marketcity Chennai\") சென்னையில் உள்ள ஒரு பேரங்காடி ஆகும். இது வேளச்சேரியில் அமைந்துள்ளது. இது ஜனவரி 2013ல் தொடங்கப்பட்டது. இது வேளச்சேரி-கிண்டி ரோட்டில் அமைந்துள்ளது. இதில் ஐந்து தளங்கள் உள்ளன. இது மும்பையில் பிரபலமான போனிக்ஸ் மில்ஸ் நிறுவனத்தால் உருவாக்கப்பட்ட ஒரு மார்க்கெட் சிட்டி ஆகும். இதன் 17 ஏக்கர் பரப்பளவுள்ள இடம், ரூ 130 கோடிக்கு ரப்டகொஸ் பிரட் என்ற மருந்து தயாரிக்கும் நிறுவனத்திடமிருந்து 2006ல் வாங்கப்பட்டது. \n\n\n\n"}
{"id": "201824", "url": "https://ta.wikipedia.org/wiki?curid=201824", "title": "முழு நீளத் திரைப்படம்", "text": "முழு நீளத் திரைப்படம்\n\nமுழு நீளத் திரைப்படம் (feature film) என்பது, ஒரு திரைப்பட நிகழ்வில் பெரும்பான்மை நேரத்தை அல்லது முழு நேரத்தையும் எடுக்கக்கூடிய அளவு நீளமான திரைப்படம் ஆகும். இந்த நேர அளவு எவ்வளவாக இருக்கவேண்டும் என்பது இடத்துக்கு இடமும், காலத்துக்குக் காலமும் வேறுபட்டு வந்துள்ளது. அசையும் படக் கலை அறிவியல் அக்கடமி, அமெரிக்கத் திரைப்படக் கழகம், பிரித்தானியத் திரைப்படக் கழகம் போன்றவை முழு நீளத் திரைப்படம் 40 நிமிடங்கள் அல்லது அதற்கு மேல் ஓடக்கூடியவையாக இருக்க வேண்டும் என்கின்றனர். ஆனால் திரைப்பட நடிகர் குழாம் அப்படம், 80 நிமிடங்களுக்கு மேல் ஓடக்கூடிய நீளம் கொண்டவையாக இருக்க வேண்டும் என்கிறது. \n\nபெரும்பான்மையான முழு நீளத் திரைப்படங்கள் 70 தொடக்கம் 210 நிமிடங்கள் வரை ஓடக்கூடிய நீளம் கொண்டவை. \"\"த இசுட்டோரி ஒஃப் த கெல்லி காங்\"\" \"(The Story of the Kelly Gang)\" என்னும் திரைப்படமே நீள அடிப்படையில் உலகின் முதல் முழு நீளத் திரைப்படம். இது 1906 ஆம் ஆண்டு ஆசுத்திரேலியாவில் வெளியானது. பிற இலக்கிய அல்லது கலை வடிவங்களைத் திரைப்படம் ஆக்கியவற்றுள் முதல் வெளியான முழு நீளத் திரைப்படம் \"\"லெ மிசெரபிள்சு\"\" என்னும் பிரெஞ்சு மொழிப் படமாகும். இது 1909 ஆம் ஆண்டில் வெளியானது. \n\nசிறுவருக்கான முழு நீளத் திரைப்படங்கள் பொதுவாக 70 தொடக்கம் 105 நிமிட நீளம் கொண்டவை. தொடக்க காலங்களில் வெளிவந்த முழு நீளத் திரைப்படங்களுள் \"ஒலிவர் டுவிஸ்ட்\" (1912), \"ரிச்சார்ட் III\" (1912), \"ஃபிரம் த மாங்கர் டு த குரொஸ்\" (1912) ஆகிய படங்களும் அடங்கும்.\n"}
{"id": "201833", "url": "https://ta.wikipedia.org/wiki?curid=201833", "title": "படிக்குறிச் சார்பு", "text": "படிக்குறிச் சார்பு\n\nகணிதத்தில் படிக்குறிச் சார்பு அல்லது அடுக்குக்குறிச் சார்பு (\"exponential function\") என்பது, \"f\"(\"x\") = \"e\" சார்பு ஆகும். இதிலுள்ள கணித மாறிலி \"e\" தோராயமாக 2.718281828 மதிப்புடையது. \"e\" இன் வகைக்கெழுவும் \"e\". \n\n\"y\" = \"e\" சார்பின் வரைபடம் மேல்நோக்குச் சாய்வு கொண்டது; வரைபடத்தில் \"x\" இன் மதிப்பு அதிகரிக்க அதிகரிக்க, அதற்குரிய \"y\" மதிப்பு வேகமாக அதிகரிக்கிறது. வரைபடம் எப்பொழுதும் \"x\"-அச்சுக்கு மேற்புறமாகவும் \"x\" இன் எதிர் மதிப்புகளுக்கு \"x\"-அச்சை ஒட்டினாற்போலும் அமைகிறது. எனவே \"x\"-அச்சு இந்த வரைபடத்திற்கு கிடைமட்ட அணுகுகோடாகும். வரைபடத்தின் மேலமையும் ஒவ்வொரு புள்ளியிலும் வளைவரையின் சாய்வு அப்புள்ளியின் \"y\" ஆயதொலைவுக்குச் சமம். படிக்குறிச் சார்பின் நேர்மாறுச் சார்பு இயல் மடக்கை ln(\"x\") ஆகும். இதனால் சில கணித புத்தகங்கள் படிக்குறிச் சார்பை எதிர்மடக்கை என்றும் குறிப்பிடப்படுகின்றன.\n\nசில சமயங்களில் படிக்குறிச் சார்பு என்பது பொதுவாக \"cb\" ( \"b\" ஒரு மெய்யெண்) என்ற வடிவச் சார்புகளுக்குப் பயன்படுத்தப்படுகிறது. \n\nமாறி \"x\" மெய்யெண்ணாகவோ, சிக்கலெண்ணாகவோ அல்லது வேறெந்தவொரு கணிதப் பொருளாகவும் இருக்கலாம்.\n\nSection::::வரையறை.\nபடிக்குறிச் சார்பு e, பல சமான வழிகளில் வரையறுக்கப்படுகிறது. \n\n\nடெயிலரின் தொடராக விரிக்கும் போதும் இதே விளைவு கிடைக்கும்.\n\nSection::::கண்ணோட்டம்.\nஒரு கணியம் அதன் தற்போதைய மதிப்பின் விகிதத்தில் வளரும் (சிதையும்) போதும் படிக்குறிச் சார்பு உருவாகிறது. தொடர்ச்சியான கூட்டு வட்டி கணக்கிடுவது இதற்கு ஒரு எடுத்துக்காட்டாகும்\n\nதற்போது \"e\" என்றறியப்படும் formula_4 என்ற எண், 1683 ஆம் ஆண்டு கணிதவியலாளர் ஜேக்கப் பெர்னோலியால் கண்டறியப்பட இதுவே காரணமாக இருந்தது. பின்னர் 1697 இல் ஜோகன் பெர்னோலி, படிக்குறிச் சார்பின் நுண்கணிதம் குறித்து ஆய்வு செய்தார்.\n\nமாதந்தோறும் கூட்டுவட்டி கணக்கிடப்படும் திட்டத்தில் அசல் தொகை 1, ஆண்டு வட்டி வீதம் \"x\" எனில் ஒவ்வொரு மாதமும் கிடைக்கும் வட்டியின் மதிப்பு அதன் நடப்பு மதிப்பில் \"x\"/12 மடங்காகும். எனவே ஒவ்வொரு மாதமும் மொத்த மதிப்பானது (1+\"x\"/12) காரணியால் பெருக்கப்பட்டு ஆண்டின் இறுதியில் கிடைக்கும் மதிப்பு (1+\"x\"/12) ஆக இருக்கும். இதுபோல நாள்தோறும் வட்டி கணக்கிடப்பட்டால் ஆண்டின் இறுதியில் கிடைக்கும் மதிப்பாக (1+\"x\"/365) இருக்கும். ஓர் ஆண்டில் வட்டி கணக்கிடப்படும் இடைவெளிகளின் எண்ணிக்கை வரம்பின்றி அதிகரிக்கப்படும்போது படிக்குறிச் சார்பின் வரையறை முடிவிலி எல்லையாகக் கிடைக்கிறது:\n\nபடிக்குறிச் சார்பின் இவ்வரையறை முதன்முதலாக ஆய்லரால் கண்டறியப்பட்டது\n\nபடிக்குறிச் சார்பின் பிற வரையறைகள் தொடர்களையும் வகையீட்டுச் சமன்பாடுகளையும் கொண்டுள்ளன.\n\nஎல்லாவகை வரையறைகளிலும் படிக்குறிச் சார்பானது \n\nஎன்ற அடுக்கேற்றத்தின் அடிப்படை விதியை நிறைவு செய்வதைக் காணலாம். இதனாலேயே இச்சார்பு \"e\" என எழுதப்படுகிறது.\n\nSection::::வகைக்கெழுக்களும் வகையீட்டுச் சமன்பாடுகளும்.\nபடிக்குறிச் சார்பு அதன் வகைக்கெழுவின் பண்புகளால் முக்கியமானதொரு சார்பாக உள்ளது. இச் சார்பின் வகைக்கெழு: \n\nஅதாவது \"e\" இன் வகைக்கெழு \"e\" ஆகும். இதிலிருந்து பின்வரும் கூற்றுகளைக் காணலாம்:\n\nஒரு மாறி \"x\" இன் வளரும் (சிதையும்) வீதம் அதன் மதிப்பின் விகிதத்தில் அமையுமானால், அதனை நேரத்தில் (\"t\") அமைந்த படிக்குறிச் சார்பின் ஒரு மாறிலி மடங்காக, அதாவது \"ce\" என எழுதலாம். இதில் \"k\" , \"c\" மெய்யெண் மாறிலிகள். அதாவது, \"f\"(\"x\") = \"ce\" (\"c\" ஒரு மாறிலி) என இருந்தால், இருந்தால் மட்டுமே, சார்பு \"f\": R→R, \"f\"′ = \"kf\" (\"k\" ஒரு மாறிலி) என்பதை நிறைவு செய்யும்.\nமேலும் வகையிடலின் சங்கிலி விதிப்படி வகையிடக்கூடிய எந்தவொரு சார்பு \"f\"(\"x\") க்கும் கீழ்வரும் கூற்று உண்மையாகும்:\n\nSection::::\"e\" இல்- தொடரும் பின்னங்கள்.\nஆயிலரின் முற்றொருமை மூலம் \"e\" இற்கான தொடரும் பின்னத்தைக் காணமுடியும்:\n\nபின்வரும் \"e\" இற்கான பொதுமைப்படுத்தப்பட்ட தொடரும் பின்னம் வேகமாக ஒருங்குகிறது:\n\nஇதில் \"z\" = எனப் பிரதியிட:\n\n\"z\" = 2 எனும் சிறப்புவகை:\n\n\"z\" > 2 எனில் இது மெதுவாக ஒருங்குகிறது. எடுத்துக்காட்டாக:\n\nSection::::சிக்கலெண் தளத்தில்.\nமெய்யெண்களில் வரையறுக்கப்பட்டது போல படிக்குறிச் சார்பைச் சிக்கலெண் தளத்திலும் சமானமான பல வடிவங்ககளில் வரையறுக்கலாம். சிக்கலெண் படிக்குறிச் சார்பு காலமுறைச் சார்பாகும். இதன் காலமுறை அளவு formula_14 \n\n\nசிக்கலெண் formula_16 எனில்\n\nஇதில் \"a\" , \"b\" இரண்டும் மெய்யெண்கள் இந்த வாய்ப்பாடு படிக்குறிச் சார்பினை முக்கோணவியல் சார்புகளுடனும் அதிபரவளையச் சார்புகளுடனும் இணைக்கிறது. \n\n\"பண்புகள்\":\nஅனைத்து சிக்கலெண்கள் \"z\" , \"w\" இற்கும்:\n\nஇயல் மடக்கையை சிக்கலெண்களுக்கு நீட்டிக்கக் கிடைப்பது log \"z\" எனும் சிக்கலெண் மடக்கை. இது ஒரு பன்மதிப்புச் சார்பு.\n\nசிக்கலெண் தளத்திலுள்ள எந்தவொரு கோட்டிற்கும் படிக்குறிச் சார்பின் சார்பலன் சிக்கலெண் தளத்திலமையும் மடக்கைச் சுருளாக இருக்கும். இச்சுருளின் மையம் ஆதிப்புள்ளி. இதன் இரு சிறப்பு வகைகள்: கோடு மெய் அச்சுக்கு இணையாக இருந்தால் அதன் எதிருரு தன்மீது முடிவடையா சுருளாகவும், கோடு கற்பனை அச்சுக்கு இணையாக இருந்தால் அதன் எதிருருவான சுருள் வட்டமாகவும் இருக்கும். \n"}
{"id": "201834", "url": "https://ta.wikipedia.org/wiki?curid=201834", "title": "சிறந்த நகைச்சுவையாளருக்கான நந்தி விருது", "text": "சிறந்த நகைச்சுவையாளருக்கான நந்தி விருது\n\nசிறந்த ஆண் நகைச்சுவையாளருக்கான நந்தி விருது, 1985 ஆம் ஆண்டு முதல் வழங்கப்படுகிறது.\n"}
{"id": "201838", "url": "https://ta.wikipedia.org/wiki?curid=201838", "title": "கீதாஞ்சலி (பக்கவழி நெறிப்படுத்துதல்)", "text": "கீதாஞ்சலி (பக்கவழி நெறிப்படுத்துதல்)\n\nகீதாஞ்சலி(Gitanjali) வங்காள மொழியில் இந்தியக் கவிஞர் இரவீந்திரநாத் தாகூர் எழுதிய கவிதைத் தொகுப்பு. \nஇதனையும் குறிப்பிடலாம்:\n\nSection::::திரைப்படங்கள்.\nகீதாஞ்சலி என்ற பெயரில் உள்ள திரைப்படங்கள்:\n"}
{"id": "201841", "url": "https://ta.wikipedia.org/wiki?curid=201841", "title": "அனைத்துக்குமான சுருக்கமான வரலாறு (நூல்)", "text": "அனைத்துக்குமான சுருக்கமான வரலாறு (நூல்)\n\nபில் பிரைசன் எழுதிய \"A Short History of Nearly Everything\" இன் மொழிபெயர்ப்பு அனைத்துக்குமான சுருக்கமான வரலாறு. இதைத் தமிழில் மொழிபெயர்த்தவர் ப்ரவாஹன். இந் நூலை தன்னிடம் வந்த நூலக தகவல்களை வைத்து பில் பிரைசன் எழுவில்லை. இந்நூலில் ஆரம்பகால ஆதி மனிதர்கள் குறித்து எழுதிய இரண்டு அத்தியாயங்களுக்காக அவர் 19000 கி.மீ. பயணம் செய்து 17 அகழ்வாராய்ச்சிப் பகுதிகளுக்கு நேரில் சென்று, பதிவு செய்கிறார். டார்வின் குறித்து எழுதிட காலோப்பாகஸ் தீவில் அவரைப் போலவே 178 நாட்கள் பயணிக்கிறார். நியூட்டனைப் பற்றி எழுத கேம்பிரிட்ஜ் சென்று விவான்ஸ் எனும் வாழும் அறிஞரை பார்க்க ஆஸ்திரேலியா போய், கடல் உயிரி ஆராய்ச்சிக்காக மத்திய பசிபிக், முதல் நில அதிர்வுக்கு ஜப்பான் எரிமலைகளை உணர சிசிலியின் எட்னா புகைமலை என பதினெட்டு நாடுகள், 176 அருங்காட்சியகங்கள், ஜாவாவில் கிடைத்த ஆதி மனித எலும்புக்கூடு கென்யா (ஆப்பிரிக்கா), கண்ட துர்கானா ஏரியின் 1.7 மில்லியன் ஆண்டு பழைய பெண் என அவற்றை ஆய்வு செய்தோர் உட்பட ஒரு 2000 வாழும் விஞ்ஞானிகளை நேரில் சந்தித்து தான் திரட்டியதைத் தன் பார்வையில் மெருகூட்டி யதார்த்த நடையில் விவரிக்கிரார். 2003ல் வெளிவந்த ஒரே வருடத்தில் ஒரு மில்லியன் விற்று சாதனை படைத்தது இதன் ஆங்கிலப் பிரதி. இந்திய மொழிகளில் இது தமிழில்தான் முதலில் மொழியாக்கம் அடைந்துள்ளது.\n"}
{"id": "201843", "url": "https://ta.wikipedia.org/wiki?curid=201843", "title": "உலக சதுரங்கப் போட்டி 2013", "text": "உலக சதுரங்கப் போட்டி 2013\n\nஉலக சதுரங்கப் போட்டித்தொடர் 2013 (\"World Chess Championship 2013\") என்பது 2012 ஆம் ஆண்டின் உலக வாகையாளர் விசுவநாதன் ஆனந்த்துக்கும், உலகத் தர வரிசையில் முதலாவதாக உள்ள மாக்னசு கார்ல்சனுக்கும் இடையில் 2013 ஆம் ஆண்டுக்கான உலக வாகையாளரைத் தேர்ந்தெடுக்க இடம்பெற்ற போட்டித் தொடராகும். இப்போட்டித் தொடர் 2013 நவம்பர் 9 முதல் 28 வரை இந்தியாவில் சென்னை நகரில் பன்னாட்டு சதுரங்கக் கூட்டமைப்பின் ஆதரவில் நடைபெற்றது. 12 சுற்றுகளைக் கொண்ட இத்தொடரில் கார்ல்சன் 6½–3½ என்ற புள்ளிக் கணக்கில் வெற்றி பெற்று 16வது உலக சதுரங்க வாகையாளரானார்.\n\n2013 இறுதிப்போட்டி சென்னை நகர் நடத்தும் என 2013 ஏப்ரல் 8 இல் தமிழ்நாடு முதலமைச்சர் ஜெயலலிதா அறிவித்தார். அத்துடன் இந்நிகழ்வுக்கு 290,000,000 இந்திய ரூபாய்கள் ஒதுக்கப்படும் என அவர் அறிவித்தார். இதனை பன்னாட்டு சதுரங்கக் கூட்டமைப்பு 2013 மே 5 இல் உறுதிப்படுத்தியது. இவ்விறுதிச் சுற்றின் தொடக்க விழாவை 2013 நவம்பர் 7 இல் சென்னை நேரு உள்விளையாட்டரங்கில் முதல்வர் ஜெயலலிதா தொடக்கி வைத்தார். இறுதிப் போட்டிகள் சென்னையில் உள்ள ரீஜன்சி விடுதியில் 2013 நவம்பர் 9 இல் ஆரம்பமாயின.\n\nSection::::போட்டியாளரைத் தேர்ந்தெடுக்கும் சுற்று.\nநடப்பு உலக சதுரங்க வாகையாளர் விசுவநாதன் ஆனந்துடன் இறுதிச் சுற்றில் போட்டியிடுபவரைத் தேர்தெடுப்பதற்கான சுற்றுப் போட்டி 2013 ஆம் ஆண்டில் இடம்பெற்றது. இம்முறை 50 ஆண்டுகளின் பின்னர் முதற்தடவையாக போட்டியாளர் இரட்டை தொடர் சுழல்முறைப் போட்டி மூலம் தேர்தெடுக்கப்பட்டார். இச்சுற்றுப் போட்டிகள் இலண்டனில் 2013 மார்ச் 15 முதல் ஏப்ரல் 1 வரை இடம்பெற்றது.\n\nSection::::இறுதிச் சுற்று.\nSection::::முன்னாள் நேருக்கு நேர் மோதல்கள்.\n2013 இறுதிச் சுற்றுக்கு முன்னர் 2005 முதல் 18 சூன் 2013 வரை, ஆனந்த், கார்ல்சன் இருவரும் 29 (மரபார்ந்த) ஆட்டங்களில் நேருக்கு நேர் மோதிக் கொண்டனர். இவற்றில் ஆனந்த் ஆறு ஆட்டங்களிலும், கார்ல்சன் 3 ஆட்டங்களிலும் வெற்றி பெற்றனர். 20 ஆட்டங்கள் வெற்றி தோல்வியின்று முடிந்தன.\n\nSection::::ஆட்டமும் நிகழ்ச்சி நிரலும்.\nஆனந்த், கார்ல்சன் இருவருக்கும் இடையேயான ஆட்டங்கள் சென்னை ரீஜன்சி விடுதியில், 2013 நவம்பர் 9 முதல் 28 வரை இடம்பெற்றன. 12 மரபார்ந்த ஆட்டங்களும் மாலை 3 மணிக்கு (09:30 ஒசநே) ஆரம்பமாயின. 2, 4, 6, 8, 10 மற்றும் 11 ஆம் ஆட்டங்களின் பின்னர் ஓய்வு நாட்கள் தரப்பட்டன. 6.5 புள்ளிகள் முதலாவதாகப் பெறும் போட்டியாளர் வெற்றி பெற்றதாக அறிவிக்கப்படுவார். நவம்பர் 26 இல் நடைபெறும் 12வது ஆட்டத்தில் இருவரும் சமமான புள்ளிகளைப் பெற்றிருந்தால், 28 ஆம் நாள் கூடுதல் ஆட்டம் (tie-break) நடைபெறும்.\n\nமுதல் 40 நகர்வுகளுக்கு ஒருவர் 120 நிமிடங்கள் வரை எடுத்துக் கொள்ளலாம், தொடர்ந்து 41-60 வரையான நகர்வுகளுக்கு ஒருவர் 60 நிமிடங்கள் வரியும், ஆட்டத்தை முடிப்பதற்கு ஒருவர் மேலும் 15 நிமிடங்கள் வரை (ஒரு நகர்வுக்கு 30 செக்கன்கள்) எடுத்துக் கொள்ளலாம்.\n\nஇவ்விறுதிச் சுற்றுப் போட்டியின் வெற்றியாளர் கார்ல்சன் 1.53 மில்லியன் டாலர் பணப்பரிசும், ஆனந்த் 1.02 மில்லியன் டாலர் பணப்பரிசும் பெற்றுக் கொண்டனர்.\n\nSection::::இறுதிச் சுற்று ஆட்டங்கள்.\nSection::::ஆட்டம் 1, கார்ல்சன் - ஆனந்த், ½–½.\nமுதலாவது ஆட்டம் 2013 நவம்பர் 9 இல் நடைபெற்றது. கார்ல்சன் வெள்ளைக் காய்களுடன் ஆடத் தொடங்கினார். கார்ல்சன் ஒரு இக்கட்டான நிலையில் மாட்டிக் கொள்வதைத் தவிர்க்க காய் நிலையை ஒரே இடத்தில் வருமாறு மூன்று முறை நகர்த்த ஆனந்துக்கு வாய்ப்பளித்தார். இந்த வாய்ப்பை ஆனந்த் பயன்படுத்தியதை அடுத்து, முதல் ஆட்டம் வெற்றி தோல்வியின்றி முடிந்ததாக அறிவிக்கப்பட்டது.\n\nநியோ-குரூன்ஃபெல்டு பாதுகாப்பு:\n\nSection::::ஆட்டம் 2, ஆனந்த்-கார்ல்சன், ½–½.\nஇரண்டாவது ஆட்டம் 2013 நவம்பர் 10 இல் நடைபெற்றது. ஆனந்த் வெள்ளைக் காய்களுடன் e4 என்ற நகர்வுடன் ஆட்டத்தைத் தொடக்கினார். ஆனந்த் தனது 14வது நகர்வில் கோட்டை கட்டினார். தொடர்ந்து நடுப்பகுதியில் குதிரைகள் மாற்றீடு செய்யப்பட்டன. கார்ல்சன் தனது அரசியை d5 நோக்கி முன்னேற்றினார். இதன் மூலம் அரசிகள் மாற்றீடு செய்யத்தக்க நிலைக்கு வந்தன. ஆச்சரியத்தக்க வகையில், 18.Qg4 இற்கு அரசியைக் கொண்டு செல்லாமல் மாற்றீட்டை ஆனந்த் ஏற்றார். இதன் மூலம் ஆட்டம் சமனாகியது.\n\nகார்லோ-கான் காப்பு (B19)\n\nSection::::ஆட்டம் 3, கார்ல்சன்-ஆனந்த், ½–½.\nமூன்றாம் ஆட்டம் நவம்பர் 13 ஆம் நாள் நடைபெற்றது. 4 மணி நேரம் நீடித்த இந்த ஆட்டம் வெற்றி தோல்வியின்றி முடிவடைந்தது.\n\nரேட்டி ஆரம்ப ஆட்டம் (\"Réti Opening\", A07)\n\nSection::::ஆட்டம் 4, ஆனந்த்-கார்ல்சன், ½–½.\nநான்காம் நாள் ஆட்டம் நவம்பர் 14 ஆம் நாடள் நடைபெற்றது. ஆனந்த் வெள்ளைக் காய்களுடன் ஆட ஆரம்பித்தார். கார்ல்சன் பெர்லின் தற்காப்பு வகையில் விளையாடினார். 18வது நகர்வில் கார்ல்சன் ஒரு காலாளை எடுத்துக் கொண்டு ஆட்டம் முழுவது ஒரு காலாளை மேலதிகமாக வைத்திருந்தார். ஆனாலும், ஆனந்த் சமமான நிலைக்கு ஆட்டத்தைக் கொன்டு வர முடிந்தது.\n\nஉருய் உலோப்பசு, 3...Nf6 பெர்லின் தற்காப்பு (C67)\nSection::::ஆட்டம் 5, கார்ல்சன்-ஆனந்த், 1–0.\nஇந்த வெற்றியுடன் கார்ல்சன் 3–2 என்ற வித்தியாசத்தில் முன்னணியில் உள்ளார். ஆனந்தின் 45...Rc1+ என்ற நகர்வு தோல்வியை நிர்ணயித்த தவறாகக் கருதப்படுகிறது., இந்த நகர்வின் பின்னர் வெள்ளைக் காய்கள், அமைச்சர்களை மாற்றீடு செய்து a3-காலாளைத் தக்க வைத்துக்கொண்டது.\n\nSection::::ஆட்டம் 6, ஆனந்த்-கார்ல்சன், 0–1.\nதிடமாக ஓர் ஆரம்பத்தை அடுத்து, பல மாற்றீடுகள் இடம்பெற்றன. இது சமனான ஆட்ட நிலைக்கு இட்டுச் சென்றிருக்க வேண்டும். 38.Qg3 நகர்வில் ஆனந்த் கையாள் ஒன்றைக் கொடுத்து விளையாட முற்பட்டார். 44.h5 இல் கார்ல்சனின் அரசனைக் காக்கும் கையாள்களை விலக்க இன்னும் ஒரு கையாளைக் கொடுக்க வேண்டி ஏற்பட்டது. கார்ல்சன் தொடர்ந்து விளையாடி தனது f-கையாளைக் காப்பதற்காக தனது மேலதிக இரண்டு கையாள்களையும் இழந்தார். 60.Ra4 மிகத்தவறான நகர்வாக சதுரங்க விற்பன்னர்களால் கணிக்கப்படுகிறது. (60.b4 நகர்வு ஆட்டத்தை சமநிலைக்குக் கொண்டு வந்திருக்கலாம்). மேலும் சில நகர்வுகளின் பின்னர் ஆனந்த் தோல்வியை ஒப்புக் கொண்டார்.\n\nSection::::ஆட்டம் 7 ஆனந்த்-கார்ல்சன், ½–½.\nஆரம்பத்தில், ஆனந்த் தனது தேரை ஒரு குதிரைக்காக விட்டுக் கொடுத்தார். கார்ல்சன் திடமாக விளையாடி, 30வது நகர்வுகளில் இருவரும் மீள்நகர்வுகளை ஏற்படுத்தியதிம் ஆட்டம் சமநிலைக்கு வந்தது.\n\nSection::::ஆட்டம் 8, கார்ல்சன்-ஆனந்த், ½–½.\nஇறுதி சுற்றில் முதற்தடவையாக ஆனந்த் 1.e4 உடன் ஆட ஆரம்பித்தார். பின்னர் ஆட்டம் பெர்லின் தற்காப்பாக உருவெடுத்தது. இதன் போது சில காய்களை அவரால் பரிமாற்றம் செய்ய முடிந்தது. 33வது நகர்வில் ஆட்டம் சமநிலைக்கு வந்தது.\n\nSection::::ஆட்டம் 10, கார்ல்சன்-ஆனந்த் ½–½.\nஆனந்த் சிசிலியன் தற்காப்புடன் விளையாடினார். ஆனந்தின் 28...Qg5 வது தப்பான நகர்வு, கார்ல்சனை 29.e5 என்ற நகர்வின் மூலம் கறுப்பின் d6-காலாளுக்கு அழுத்தத்தைக் கொடுத்தது. இந்த அழுத்தம் 30.Nc3, 30.Ng3,ஆல்லது 30.b4 மூலம் வெள்ளிக் காய்கள் வெற்றியடைந்திருக்க முடியும். ஆனால் கார்ல்சன் 30.exd6 என விளையாடியதில் கறுப்புக் காய்களுக்கு இந்த அழுத்தம் நீங்கியது. ஆட்டம் வெற்றி தோல்வியின்றி முடிந்தது.\n\nஇந்த சமனான ஆட்டத்தின் மூலம், கார்ல்சன் 6½–3½ என்ற புள்ளிக் கணக்கில் இறுதிச் சுற்று வெற்றியாளராக அறிவிக்கப்பட்டு, 16வது உலக சதுரங்க வாகையாளர் ஆனார்.\n"}
{"id": "201844", "url": "https://ta.wikipedia.org/wiki?curid=201844", "title": "கீதாஞ்சலி (1948 திரைப்படம்)", "text": "கீதாஞ்சலி (1948 திரைப்படம்)\n\nகீதாஞ்சலி, 1948 ஆம் ஆண்டு வெளியான தெலுங்கு திரைப்படம். இதில் ஸ்ரீரஞ்சனி, சூர்யகுமாரி, பூர்ணிமா, கௌரிநாத சாஸ்திரி ஆகியோர் முன்னணி வேடங்களில் நடித்திருந்தனர்.\n\n"}
{"id": "201848", "url": "https://ta.wikipedia.org/wiki?curid=201848", "title": "இதயத்தை திருடாதே", "text": "இதயத்தை திருடாதே\n\nஇதயத்தை திருடாதே 1989 ஆம் ஆண்டில் மணிரத்னம் இயக்கத்தில் வெளியான தமிழ் திரைப்படமாகும். காதல் படமான இது பெரும் வெற்றி பெற்றது. நாகார்ஜுனா, கிரிஜா ஆகியோர் முன்னணி வேடங்களில் நடித்துள்ளனர். இந்த திரைப்படத்திற்கு இளையராஜா இசையமைத்தார்.\n\nமணிரத்னம் தெலுங்கில் தன் முதல் படமாக, \"கீதாஞ்சலி\" யை இயக்கினார். \"கீதாஞ்சலி\" \"இதயத்தை திருடாதே\" என தமிழில் மொழிமாற்றம் செய்யப்பட்டு இரண்டும் ஒரே நாளில் வெளியாயின.\n\nஇத்திரைப்படம் தேசிய விருதையும், நந்தி விருதுகளையும் பெற்றுள்ளது. \n\n"}
{"id": "201856", "url": "https://ta.wikipedia.org/wiki?curid=201856", "title": "பாடநூல்", "text": "பாடநூல்\n\nபாடநூல் (Text book) என்பது கல்வி நிலையங்களில் பயிலும் மாணவர்களுக்காக பயிற்றுவிக்கப்படும் பாடப்பொருள் குறித்து அச்சடித்த நூலைக் குறிக்கும்.பெரும்பாலான பாடப்புத்தகங்கள் அச்சிடப்பட்ட வடிவில் வெளியிடப்பட்ட போதிலும், பல நூல்கள் இப்போது இணையத்தில் மின்னூல்களாகக் கிடைக்கின்றன. ஒரு குறிப்பிட்ட தலைப்பில் தகவல்களை அறிந்துகொள்ளவும் வழிமுறைகளை அறிந்துகொள்ளவும் மக்கள் பாடநூல்களைப் பயன்படுத்தினர். சில பாடநூல்கள் வாசிப்பவர்களின் அறிவையும் விளங்கியுள்ளனரா என்றும் சோதிப்பதற்காக கேள்விகளை உடையதாவும் காணப்படுகின்றன. \n\nபயிற்சி நூல் (workbook) என்பது பாடநூலின் ஒருவகையாகும். எனினும் இதில் பயிற்சி செய்வதற்கான சில பயிற்சிகளும் கேள்விகளுமே உள்ளன. பயிற்சி நூல்கள் கற்பிப்பதற்காக வடிவமைக்கப்பட்டவை அல்ல எனினும் அவை முக்கியமான சில பகுதிகளை பயிற்சி செய்யவும் மேலதிக பயிற்சியை அளிக்கவும் பெரிதும் உதவுகின்றன. மீள்-பார்வை வழிகாட்டியும் (revision guide) ஒருவகை பாட நூல் ஆகும். அது கற்பவர்களுக்கு பாடத்தைப் பற்றி மீள் ஞாபகமளிப்பதாகவும் மேலதிக பயிற்சியை அளிப்பதாகவும் அமைகின்றது, குறிப்பாக இது பரீட்சைக்கு முன்னாயத்தம் செய்ய இகவும் உதவுகின்றது. \n\nகற்பிக்கவும் கற்கவும் துணையாகப் பாட நூல்கள் அமைவதால் அவை பாடசாலையால் அல்லது அரசாங்கத்தால் மாணவர்களுக்கு விநியோகிக்கப்படுகின்றது. பல்கலைக்கழகங்களிலும் இது சாத்தியப்படும் எனினும் பல்கலைக்கழக மாணவர்கள் பாட நூல்களை தாமாகவே பணம் கொடுத்து வாங்க அல்லது நூலகத்தில் இரவல் வாங்க வேண்டும். \n"}
{"id": "201857", "url": "https://ta.wikipedia.org/wiki?curid=201857", "title": "சாவித்திரி (நூல்)", "text": "சாவித்திரி (நூல்)\n\nசாவித்திரி என்பது அரவிந்தர் எழுதிய பாடல் வகையிலான நூல். இது மகாபாரதத்தை தழுவி எழுதப்பட்டது. முழுமையாக எழுதப்பெறாத இந்த நூலில், 24,000 வரிகளைக் கொண்ட பாடல் தொகுப்பு உள்ளது.\nசத்தியவன்-சாவித்திரி தொடர்பான கதையும் இந்நூலில் எடுத்தாளப்பட்டுள்ளது.\n\nஇதை 1950, 1951 ஆம் ஆண்டுகளில் இரண்டு பாகங்களாக வெளியானது. பதினெட்டு முறை இந்த நூலை மறுபதிப்பு செய்து வெளியிட்டுள்ளனர். மனித, ஆன்ம வாழ்வைப் பற்றிய தத்துவக் குறிப்புகள் உள்ளன.\n"}
{"id": "201864", "url": "https://ta.wikipedia.org/wiki?curid=201864", "title": "இண்டங்கொடி", "text": "இண்டங்கொடி\n\nஇண்டங்கொடி என்பது வெப்ப மண்டலக் காடுகளில் காணப்படும் ஒரு வகை கொடி இனத்தைச் சேர்ந்த தாவரம். இதனை ஈங்கந்தண்டு எனவும் கிராம மக்கள் அழைக்கின்றனர்.\n\nSection::::இண்டங்கொடியின் அமைப்பு.\nஇது கொடிக்கும் குற்று மரத்திற்கும் இடைப்பட்ட அளவில் உள்ள தாவரமாகும். இது கொடி இனத்தைப் போல வேறு தாவரத்தைப் பற்றி ஏறுவதில்லை. தடித்த தண்டை உடையது. நேராக கொடிபோல் வளர்ந்து பின் புவியீர்ப்பின் விசையால் வளைந்துகீழ் நோக்கி வளைந்து விடும். ஆனால் அருகில் உயரம் குறைவான தாவரம் இருந்தால் அதன் மிது பரவி அந்த தாவரத்தையே மூடிவிடும். புதர் போல் வளரும். தண்டு முழுதும் முட்கள் நிறைந்திருக்கும். இலைகளிகளிலும் வரிசையாக முட்கள் இருக்கும். முட்கள் கீழ் நோக்கி வளைந்து இருக்கும். கூர்மையாகவும் வலிமையுடனும் இருக்கும். அந்த தாவரத்தின் பாகங்கள் நம்மீது பட்டால் முட்கள் கொக்கி போல் குத்தி பிடித்துக்கொள்ளும் அதிலிருந்து விடுபடுவது மிகவும் சிரமம். விலங்குகள் அதன் அருகில் செல்வதை தவிர்த்து விடும். வலிமை வாய்ந்த புலி கூட இதன் அருகில் செல்ல முடியாது என்பதால் இதனை புலி தடுக்கி கொடி என மக்கள்அழைக்கின்றனர்.\n"}
{"id": "201865", "url": "https://ta.wikipedia.org/wiki?curid=201865", "title": "திரையரங்கு", "text": "திரையரங்கு\n\nதிரையரங்கு என்பது திரைப்படங்களைப் பார்ப்பதற்கான ஒரு இடம் ஆகும். சில தற்காலிகத் தேவைகளுக்காகவும், வசதிகள் குறைந்த இடங்களிலும் திரைப்படங்களைத் திறந்த வெளியில் காண்பிப்பது உண்டு. ஆனால், தற்காலத்தில் திரையரங்குகள் சிறப்பு வசதிகளுடன் அமைக்கப்பட்ட கட்டிடங்களாகவே இருக்கின்றன. பெரும்பாலான திரையரங்குகள் பொதுமக்களுக்குத் திரைப்படங்களைக் காண்பிப்பதற்காக வணிக நோக்கில் இயங்குகின்றன. மக்கள் குறித்த தொகையைக் கொடுத்து நுழைவுச் சீட்டுக்களை வாங்கித் திரை அரங்குகளில் திரைப்படம் பார்க்கின்றனர். திரையரங்குகளின் ஒரு பக்கத்தில் பெரிய திரை அமைக்கப்பட்டு இருக்கும். படமெறிகருவிகளைப் பயன்படுத்தி அத்திரையில் படம் காண்பிக்கப்படும். பார்வையாளர்கள் திரையை நோக்கியபடி அமர்ந்து திரைப்படங்களைப் பார்ப்பர். நவீன திரையரங்குகள் எண்ணிமப் படமெறிதல் வசதிகளுடன் அமைக்கப்படுகின்றன. இதனால், திரைப்படச் சுருள்களை உருவாக்கும் தேவையும், அவற்றை ஓரிடத்தில் இருந்து இன்னோரிடத்துக்கு எடுத்துச் செல்லும் தேவையும் இல்லாமல் ஆக்கப்படுகிறது. \n\nSection::::வடிவமைப்பு.\nமரபுவழியாக ஒரு திரையரங்கு, ஒரு நாடக அரங்கைப் போலவே வரிசையாக அடுக்கப்பட்டு இருக்கும் இருக்கைகளைக் கொண்ட ஒரு பார்வையாளர் மண்டபத்தைக் கொண்டிருக்கும். இதுவே ஒரு திரையரங்கின் முக்கியமான பகுதி. திரையரங்கக் கட்டிடத்தின் நுழைவாயிலுக்கு அருகில் நுழைவுக் கூடம் இருக்கும். திரைப்படம் பார்க்க வரும் மக்களையும், படம் முடிந்து வெளியேறும் மக்களையும் கொள்ளத்தக்கதான இடவசதியை இது கொண்டிருக்கும். பார்வையாளர்களுக்கு நுழைவுச் சீட்டு வழங்கும் இடமும் பெரும்பாலும் இந்த நுழைவுக் கூடத்திலேயே இருக்கும். இதைவிடச் சிற்றுண்டிகள், குளிர்பானங்கள் போன்றவை விற்பதற்கான இடம், ஆண்களுக்கும் பெண்பளுக்குமான தனித்தனிக் கழுவறைகளும் நுழைவுக்கூடப் பகுதியிலேயே அமைந்திருக்கும். \n\nபார்வையாளர் மண்டபத்தின் ஒரு பக்கத்தில் வெள்ளை நிறம் கொண்ட ஒரு பெரிய திரை இருக்கும். இதற்கு எதிர்ப்புறச் சுவருக்குப் பின்புறத்தில் உயரத்தில், படமெறி கருவிகளுக்கான அறை இருக்கும். சுவரில் உருவாக்கப்படும் சிறிய துவாரங்களூடாக படமெறிகருவிகளில் இருந்து படம் திரையில் விழுமாறு காண்பிக்கப்படும். \n\nபார்வையாளர் பகுதியின் தளம், திரைக்கு அண்மையில் இருந்து பின்னோக்கிச் செல்லும்போது உயர்ந்துகொண்டு செல்லும் வகையில் படியமைப்புக் கொண்டதாக அமைந்திருக்கும். இதனால் பின் பகுதியில் அமர்ந்திருக்கும் பார்வையாளரும், முன்னே இருப்பவர்களினால் மறைக்கப்படாமல் படத்தைப் பார்க்க முடியும். \n"}
{"id": "201876", "url": "https://ta.wikipedia.org/wiki?curid=201876", "title": "எலிசபெத் பிரௌனிங்", "text": "எலிசபெத் பிரௌனிங்\n\nஎலிசபெத் பிரௌனிங் (\"Elizabeth Barrett Browning\", 6 மார்ச் 1806 – 29 சூன் 1861) பிரித்தானிய மகாராணி விக்டோரியா காலத்தில் (1819-1901) வாழ்ந்த புகழ் பெற்ற பெண் கவிஞர். இவர் , ஆங்கிலக் கவிஞர் ராபர்ட் பிரௌனிங்கின் காதல் மனைவி.\n\nSection::::பிறப்பு, ஆரம்ப வாழ்க்கை.\n1806 இல் இங்கிலாந்தில் டுரம் நகர்க் கருகில் கோக்ஸொ ஹால் என்னும் இடத்தில் ஒரு செல்வத் தம்பதிகளுக்கு மகளாய்ப் பிறந்தார். சிறு வயதில் எலிசபெத் தனிப் பயிற்சியாளர் மூலமாகக் கல்வி பயின்றுத் திறமையோடு ஆங்கிலம், ·பிரெஞ், லத்தீன், கிரீக் ஆகிய அன்னிய மொழிகளிலும் பாண்டித்தியம் பெற்றார். பதினாங்கு வயதிலேயே எலிசபெத் “மராத்தன் போர்” (The Battle of Marathon) என்னும் தன் முதல் கவிதைத் தொகுப்பைப் படைத்து வெளியிட்டார். அடுத்து வெளியான நூல்கள்: An Essay of mind (1826), Prometheus Bound (1833). The Serapim & Other Poems (1838), Sonnets of the Portuguese (1850). Last Poems (1862) எலிஸபெத் 1835 இல் லண்டனுக்கு வந்து தங்கிய போது பல வெளியீடுகளில் கவிதைகளை எழுதிப் பேரும், புகழும் பெற்றார். 1844 இல் அவரது கவிதைகள் வெளியாகிப் பலரது மனதைக் கவர்ந்து அமெரிக்கக் கவிஞர் எட்கர் அல்லன் போவின் பாராட்டைப் பெற்றார்.\n\nSection::::இல்லற வாழ்க்கை.\nதனது 39 ஆம் வயதில் (1845), தன்னை விட ஆறு வயது இளமையான கவிதா மேதை ராபர்ட் பிரௌனிங்குடன் கடிதத் தொடர்பு கொண்டு, ஆழ்ந்த காதல் வயப்பட்டார். அவர்களது அந்தரங்க ஆத்ம நட்பு பெற்றோருக்குத் தெரியாமல் மர்மமாகவே தொடர்ந்தது. காரணம் அவரது தந்தையார் தனது புதல்வர், புதல்வியர் திருமணமாவதைத் தடுத்துக் கொண்டு வந்தார். அடுத்த ஆண்டு எலிசபெத் வீட்டை விட்டே வெளியே வந்தார்.1846 இல் ஒரு தேவாலயத்தில் பெற்றோர்க்குத் தெரியாமல் எலிசபெத் ராபர்ட்டை மணந்து, ரோமுக்குச் சென்று, அங்கே ·பிளாரென்ஸில் குடியேறினார்கள். அவர்களுக்கு 1849 இல் ஓர் ஆண் குழந்தை பிறந்தது.இறுதிக் காலத்தில் திடீரென எலிசபெத்துக்கு ஆன்மீகத்தில் ஆர்வம் பெருகிற்று. வட அமெரிக்காவில் கறுப்பு ஏழைகளைப் பிடித்து அடிமைகளாய் வணிகம் புரிந்து வருவதைக் கண்டித்தார். அக்கருத்தை மையமாக வைத்தொரு நூலும் எழுதினார்.1850 இல் “போர்ச்சுகீஸின் பதினான்கு வரிக் கவிதைகள்” (Sonnets from the Portuguese) வெளியானது.ராபர்ட் “போர்ச்சுகீஸ்” என்ற செல்லப் பெயரால் தன் காதலி எலிஸபெத்தை அழைத்தார். நாற்பத்து நான்கு எண்ணிக்கையுள்ள அந்த கவிதைகள் யாவும் ராபர்ட்டைக் காதலித்த போது எலிஸபெத் தொடராக எழுதியவை.\n\nSection::::இறப்பு.\n1820 இல் எலிஸபெத் ஓர் மர்ம நோயில் விழுந்து வயிற்று வலியில் மிகவும் வேதனைப் பட்டார். வலியைத் தாங்கிக் கொள்ள அந்தக் காலத்தில் அவருக்கு மருத்துவர் பயங்கர மார்ஃபின் மந்த மருந்தைக் கொடுத்து வந்தார்கள். மறுபடியும் 1838 இல் எலிஸபெத் இரத்தக் குழாய் ஒன்று அற்றுப் போய் கடும் நோயில் துன்பப்பட்டு மெலிந்து போனார். நோய் முற்றி பிளாரென்ஸில் 1861 ஆம் ஆண்டு இறந்தார்.\n"}
{"id": "201879", "url": "https://ta.wikipedia.org/wiki?curid=201879", "title": "பெரியாண்டிச்சி", "text": "பெரியாண்டிச்சி\n\nபெரியாண்டிச்சி என்பது தமிழ்நாட்டில் வன்னியர்களில் முதலியார் சமூகத்தினரும் வழிபாடு செய்வார்கள். ஒரு பிரிவினரால் வழிபடப்படும் குலதெய்வம் ஆகும். பிற சமூகத்தைச் சார்ந்த சில பிரிவினரும் இத் தெய்வத்தை வழிபடுகின்றனர். இது ஒரு பெண் தெய்வம் ஆகும். படுக்கை நிலையில் வானத்தைப் பார்த்தவாறு பெண் உருவத்தை மண்ணால் செய்து அதனைப் பெரியாண்டிச்சியாக வழிபடுகின்றனர். இத்தெய்வத்திற்கு ஆடு, சேவல், பன்றி ஆகியவற்றைப் பலியிட்டு வழிபடுவது வழக்கம். சேலம் மாவட்டத்திலும் , தருமபுரி மாவட்டத்திலும் அதிகமாக பெரியாண்டிச்சி கோயில்கள் உள்ளன. இக் கோயில்கள் பெரும்பாலும் சுடுகாடுகளுக்கு அருகிலேயே அமைந்துள்ளன.\n"}
{"id": "201881", "url": "https://ta.wikipedia.org/wiki?curid=201881", "title": "ஹிலாரியுஸ் (திருத்தந்தை)", "text": "ஹிலாரியுஸ் (திருத்தந்தை)\n\nதிருத்தந்தை ஹிலாரியுஸ் (\"Pope Hilarius\") கத்தோலிக்க திருச்சபையின் 46ஆம் திருத்தந்தையாக 461ஆம் ஆண்டு நவம்பர் 19ஆம் நாளிலிருந்து பெப்ருவரி 29, 468 வரை ஆட்சி செய்தார். அவரது மரணத்துக்குப் பின் அவர் ஒரு புனிதராக கத்தோலிக்க திருச்சபையால் ஏற்கப்பட்டார்.\n\nSection::::வரலாறு.\nஹிலாரியுஸ் சார்தீனியாவில் பிறந்தார். அவர் பிறந்த ஆண்டு உறுதியாகத் தெரியவில்லை. திருத்தந்தை லியோவின் ஆட்சிக் காலத்தில் ஹிலாரியுஸ் அவருக்கு தலைமைத் திருத்தொண்டராகப் பணிபுரிந்தார். அவர் உரோமைத் திருப்பீடத்தின் உரிமைகளை நிலைநாட்டுவதில் தீவிரமாக உழைத்தார்.\n\n449இல் முறைமாறி கூட்டப்பட்ட எபேசு பொதுச்சங்கத்தின்போது ஹிலாரியுஸ் திருத்தந்தை லியோவின் வழிமுறைகளைச் செயல்படுத்த முனைந்து உழைத்தார். அப்பொதுச்சங்கம் காண்ஸ்டாண்டிநோபுள் ஆயராக இருந்த ஃபிளேவியனைக் கண்டித்ததை ஹிலாரியுஸ் எதிர்த்தார்.\n\nதிருத்தந்தை லியோவின் கடிதத் தொகுப்பில் ஹிலாரியுஸ் எழுதிய ஒரு கடிதமும் உள்ளது. அது பேரரசி புல்க்கேரியா () என்பவருக்கு எழுதப்பட்டது. அக்கடிதத்தில் அவர் திருத்தந்தையின் கடிதத்தைப் பொதுச்சங்கத்திற்குப் பிறகு பேரரசியிடம் ஒப்படைக்கத் தவறியதற்கு வருத்தம் தெரிவிக்கிறார். ஆனால், எபேசில் நடந்த முறைகேடான சங்கத்தில் நிகழ்ந்தவற்றைப் பற்றிய செய்தியை அவர் திருத்தந்தைக்குக் கொண்டு சேர்ப்பதற்கு முன் பல இன்னல்களைச் சந்திக்க வேண்டியதாயிற்று. அவர் உரோமைக்கோ காண்ஸ்டாண்டிநோபுளுக்கோ செல்வதை விரும்பாத அலெக்சாந்திரிய தியோஸ்கூருஸ் என்பவரின் கைகளிலிருந்து தப்பிச் சென்று, திருத்தந்தைக்கு செய்தி அளிக்க பெரும் பாடுபட்டார்.\n\nSection::::ஆற்றிய பணிகள்.\nஹிலாரியுசுக்கு முன் திருத்தந்தையாகப் பணியாற்றிய முதலாம் லியோ உரோமைத் திருச்சபையின் அதிகாரத்தை உறுதியாக நிலைநாட்டி புகழ்பெற்றிருந்தார். ஹிலாரியுசு திருத்தந்தை லியோவின் அடியொற்றி பணிபுரிந்தார் என்றாலும் லியோவைப் போன்று புகழ்பெறவில்லை. இருப்பினும் அவர் ஆற்றிய பணிகளுள் சில குறிப்பிடத் தக்கவை.\n\nதிருச்சபையில் நிகழ்ந்த நீசேயா பொதுச்சங்கம் (ஆண்டு: 325), எபேசு பொதுச்சங்கம் (ஆண்டு: 431), கால்செதோன் பொதுச்சங்கம் (ஆண்டு: 451) திருத்தந்தை லியோ கால்செதோன் பொதுச்சங்கத்திற்கு எழுதிய கடிதம் ஆகியவற்றில் அடங்கியிருந்த போதனைகளை வலியுறுத்தி ஹிலாரியுஸ் கீழைத் திருச்சபைத் தலைவர்களுக்கு எழுதியதாகத் தெரிகிறது.\n\nஹிலாரியுஸ் திருச்சபைப் போதனைகளுக்கு எதிராக ஆங்காங்கே எழுந்த திரிபுக் கொள்கைகளைக் கண்டித்தார். உரோமைத் திருப்பீடத்தின் அதிகாரத்தை நிலைநாட்டினார்.\n\nஇத்தாலியில் ஹிலாரியுஸ் \"ஆரியுசுக் கொள்கை\" () என்று அழைக்கப்பட்ட ஒரு திரிபுக் கொள்கை பரவாமல் இருக்க முயற்சி மேற்கொண்டார். ஆரியுசுக் கொள்கை, இயேசு கிறித்து பற்றிய ஒரு தவறான கருத்தைப் பரப்பியது. அதாவது, \"இயேசு கிறித்து கடவுளின் மகன் அல்ல\" என்றும், \"கடவுளாக் உருவாக்கப்பட்ட அனைத்துப் படைப்புளுள்ளும் இயேசு ஒரு முதன்மையான படைப்பு மட்டுமே\" என்றும் ஆரியசுக் கொள்கை கூறியது.\n\nதிருத்தந்தை ஹிலாரியுஸ் உரோமையின் புதிய பேரரசனாயிருந்த அந்தேமியுஸ் என்பவரை அணுகி, அவர் திரிபுக்கொள்கையினருக்கு உரோமையில் இடம் கொடுத்தல் கூடாது என்று கேட்டுக்கொண்டார்.\n\nமேலும் எசுப்பானியா, கால் (இன்றைய பிரான்சு பகுதி) முதலிய பிரதேசங்களில் திருச்சபைச் செயல்பாடுகள் குறித்து வழிமுறைகள் நல்கினார். அங்கு நடந்த திருச்சபை ஆட்சிமுறையில் ஹிலாரியுஸ் பல முறை தலையிட்டு தம் அதிகாரத்தை நிலைநாட்டினார்.\n\nSection::::ஆயர்கள் நியமனம் பற்றி.\nதிருத்தந்தை ஹிலாரியுஸ் 465ஆம் ஆண்டில் உரோமை நகரின் புனித மரியா பெருங்கோவிலில் ஒரு சங்கத்தைக் கூட்டினார். இறக்கும் தருவாயில் இருக்கும் ஓர் ஆயர் தமக்குப் பின் யார் ஆவார் என்று யாரையும் குறித்துக் கூறுதல் முறைகேடானது என்று அறிவித்தது.\n\nSection::::கட்டடப் பணிகள்.\nதிருத்தந்தை உரோமை நகரில் பல கோவில் கட்டடங்களை எழுப்பியும், புதுப்பித்து அழகுபடுத்தியும் பணிகள் புரிந்தார். புனித யோவான் பெருங்கோவிலில் மூன்று சிறுகோவில்களைக் கட்ட அவர் ஏற்பாடு செய்தார். அவற்றுள் ஒன்றை அவர் நற்செய்தியாளரான புனித யோவானுக்கு அர்ப்பணித்தார். இது பற்றிய விளக்கம் வருமாறு:\n\nதிருத்தந்தை லியோவின் காலத்தில் எபேசு நகரில் முறைகேடாகக் கூட்டப்பட்ட பொதுச்சங்கத்தில் லியோவின் பதிலாளாகச் செயல்பட்ட ஹிலாரியுஸ் தம் கருத்தை ஆதரிக்கவில்லை என்று கருதிய சிலர் அவரைப் பிடிக்க திட்டம் தீட்டினார்கள் இதை அறிந்த ஹிலாரியுசு அவர்களின் கைகளிலிருந்து தப்பியோடி, எபேசு நகருக்கு வெளியே அமைந்திருந்த புனித நற்செய்தி யோவானின் கல்லறைப் பகுதியில் ஒளிந்துகொண்டு உயிர்தப்பினார். இவ்வாறு தாம் உயிர்பிழைத்ததற்கு புனித யோவானின் அருளே காரணம் என்றுணர்ந்த ஹிலாரியுஸ் புனித யோவானுக்குத் தம் வணக்கத்தைத் தெரிவிக்கும் பொருட்டு மேற்கூறிய சிறுகோவிலைக் கட்டுவித்தார்.\n\n455ஆம் ஆண்டு நிகழ்ந்த வாண்டல் படையெடுப்பின் போது உரோமைக் கோவில்கள் பலவற்றிலிருந்து பொன்னும் பிற செல்வங்களும் கொள்ளையடிக்கப்பட்டிருந்தன. அக்கோவில்கள் மீண்டும் தலைதூக்கி எழும் வண்ணம் ஹிலாரியுஸ் பல நன்கொடைகளை வழங்கினார்.\n\nமேலும், திருத்தந்தை ஹிலாரியுஸ் புனித இலாரன்சு பெருங்கோவிலை அடுத்து ஒரு துறவற இல்லத்தை நிறுவினார்.\n\nSection::::இறப்பும் அடக்கமும்.\nதிருத்தந்தை ஹிலாரியுஸ் 468ஆம் ஆண்டு, பெப்ருவரி மாதம் 29ஆம் நாள் இறந்தார். அவர் அழகுபடுத்திய புனித இலாரன்சு பெருங்கோவிலில் அவரது உடல் அடக்கம் செய்யப்பட்டது.\n\nஅவர் இறந்த நாளான பெப்ருவரி 28ஆம் நாளில் அவருடைய திருவிழா கொண்டாடப்படுகிறது.\n\n"}
{"id": "201899", "url": "https://ta.wikipedia.org/wiki?curid=201899", "title": "ஆறு செல்வன்", "text": "ஆறு செல்வன்\n\nஆறு செல்வன் (பிறப்பு:29, மே 1959), புதுச்சேரி, செவராயப்பேட்டையைச் சேர்ந்த கவிஞர். நாடகப்புலமை மிக்கவர். இவர் வானொலி, தொலைக்காட்சி, மேடைகளுக்காகப் பல நாடகங்களை உருவாக்கியவர். இருபது ஆண்டுகளாக மேடை நாடகப் பட்டறிவு கொண்டவர். 150க்கு மேற்பட்ட நாடகங்களை அரசு, தனியார் நிறுவனங்களுக்காக அரங்கேற்றியவர்.\n\nSection::::வாழ்க்கைக் குறிப்பு.\nஆறு செல்வன் ஆறுமுகம், முனியம்மாள் தம்பதிகளின் புதல்வர். இவர் குருசுகுப்பம் உயர்நிலைப் பள்ளியில் உயர்நிலைக் கல்வி கற்று, தாகூர் கல்லூரியில் புகுமுக வகுப்பினை நிறைவு செய்தவர். 1983 மார்ச்சு 25 இல் சிப்மர் மருத்துவமனையில் பணியில் இணைந்து இன்று கணக்காளராக உயர்ந்தவர். இவர் கவிதை, சிறுவர் பாடல், நாடகம் போன்ற துறைகளில் பல நூல்களை எழுதியுள்ளார்.\n\n\n"}
{"id": "201919", "url": "https://ta.wikipedia.org/wiki?curid=201919", "title": "குருதிக்குழலியக்க குடலியப்புரதக்கூறு", "text": "குருதிக்குழலியக்க குடலியப்புரதக்கூறு\n\nகுருதிக்குழலியக்க குடலியப்புரதக்கூறு (Vasoactive intestinal peptide, VIP) அல்லது குருதிக்குழலியக்க குடலியப்பல்புரதக்கூறு என்றழைக்கப்படும் புரதக்கூற்று இயக்குநீர் 28 அமினோ அமிலங்களைக் கொண்டதாகும். இது, ஜி-புரதம் பிணைந்த சமிக்ஞை ஏற்பிகளின் ஈந்தணைவியான குளூக்ககான்/செக்ரெடின் உயர்குடும்பத்தைச் சேர்ந்த நரம்பியப் புரதக்கூறாகும். இப்புரதக்கூறு முதுகெலும்பிகளில் குடல், கணையம், ஐப்போத்தலாமசு போன்ற பல திசுக்களில் உற்பத்தி செய்யப்படுகிறது.\n\nஇதயம் சுருங்கு திறனைத் தூண்டுதல், தந்துகிகளை விரிவடையச் செய்தல், கிளைக்கோசன் சிதைவை அதிகரித்தல், தமனிக் குருதியைக் குறைத்தல், இரைப்பை, பித்தப்பை, மூச்சுப் பெருங்குழாய் ஆகியவற்றின் மென் திசுக்களைத் தளர்வுற செய்தல் ஆகியப் பணிகளை குருதிக்குழலியக்க குடலியப்புரதக்கூறு செய்கிறது. மனிதர்களில் இப்புரதக்கூறு வி.ஐ.பி. என்னும் மரபணுவால் குறியாக்கம் செய்யப்படுகிறது. இரத்தத்தில் இதன் அரைவாழ்வுக் காலம் (t) ஏறக்குறைய இரண்டு நிமிடங்களாகும்.\n"}
{"id": "201920", "url": "https://ta.wikipedia.org/wiki?curid=201920", "title": "சர்தார் உஜ்ஜல் சிங்", "text": "சர்தார் உஜ்ஜல் சிங்\n\nசர்தார் உஜ்ஜல் சிங் (\"Sardar Ujjal Singh\", திசம்பர் 27, 1895 – பெப்ரவரி 15, 1983) பஞ்சாப் மாநில ஆளுநராகவும் (செப்டம்பர் 1, 1965 - சூன் 26, 1966), பின்னர் தமிழக ஆளுநராகவும் (28.06.1966 -16.06.1967) பணியாற்றிய இந்திய அரசியல்வாதி ஆவார். இவற்றிற்கு முன்னதாக இவர் முதல் சுற்று வட்டமேசை மாநாட்டில் பங்கேற்றார். இவரது அண்ணன் சோபா சிங் ஓர் கட்டிட கட்டமைப்பாளராக 1911-1930 காலத்தில் புது தில்லியின் கட்டமைப்பில் முதன்மை ஒப்பந்தப் புள்ளிக்காரராகப் பங்கேற்றுள்ளார். மேலும் இவர் புகழ்பெற்ற எழுத்தாளர் குஷ்வந்த் சிங்கின் மாமன் ஆவார்.\n\n"}
{"id": "201924", "url": "https://ta.wikipedia.org/wiki?curid=201924", "title": "எபூசிய முற்றுகை", "text": "எபூசிய முற்றுகை\n\nஎபூசிய முற்றுகை (\"Siege of Jebus\") என்பது தாவீது அரசனின் கீழ் இசுரயேலர் எபூசியர்களின் நகர் எபூசு என அறியப்பட்ட எருசலேம் மீது மேற்கொண்ட முற்றுகையைக் குறிக்கின்றது. இசுரயேலர் எதிர்பாராத தாக்குதலால் நகரை கட்டுப்பாட்டுக்குள் கொண்டு வந்து, எபூசை ஒன்றினைந்த இசுரேல் இராச்சியத்தின் தலைநகராக்கினர். \n\n"}
{"id": "201945", "url": "https://ta.wikipedia.org/wiki?curid=201945", "title": "பிரான்ஸ் நாடும் பிரெஞ்சு மக்களும்: அறிவுக்களஞ்சியக் கையேடு", "text": "பிரான்ஸ் நாடும் பிரெஞ்சு மக்களும்: அறிவுக்களஞ்சியக் கையேடு\n\nபிரான்ஸ் நாடும் பிரெஞ்சு மக்களும்: அறிவுக்களஞ்சியக் கையேடு (பிரெஞ்சு: La France et Les Francais - Mini encylopedie) என்பது சதாசிவம் சச்சிதானாந்தம் என்பவரால் எழுதப்பட்டு 1997 ஆம் ஆண்டு வெளிவந்த ஓரு தமிழ் நூல் ஆகும். இது பிரான்சு நாடு, மொழி, மக்கள், வரலாறு, அரசியல், பண்பாட்டியல், வாழ்வியல், சமூகவியல் எனப் பல்வேறு செய்திகளைத் தொகுத்து தரும் ஒரு சிறு கலைக்களஞ்சியம் ஆகும். இந்த நூல் விரிவான புள்ளிவிபரங்கள், விளக்கப்படங்கள், நிலப்படங்கள், ஒளிப்படங்கள், அட்டவணைகள், உசாத்துணைகளுடன் வெளிவந்துள்ளது. பிரான்சு நாட்டுக்கு குடிபெயரும் தமிழ் மக்கள் பயன்படுத்தக் கூடியவாறு வழிகாட்டிப் பகுதிகளையும் உள்ளடக்கியது. இந்த நூலுக்கு அணிந்துரை வழங்கிய பேரா. வி. கோமதிநாயகம் இந்த நூல் \"ஒரு ஆராய்ச்சிக் கண்ணோட்டத்தில் நுணுகி ஆய்ந்து எழுதப்பட்ட ஒரு நூலாகும்...இவ்வகை நூல்களில் ஒரு புதிய பரிமாணத்தைத் இம் முயற்சி தருகிறது\" என்று கூறியுள்ளார். \n"}
{"id": "201948", "url": "https://ta.wikipedia.org/wiki?curid=201948", "title": "பிரஞ்சுப் புரட்சி (நூல்)", "text": "பிரஞ்சுப் புரட்சி (நூல்)\n\nபிரஞ்சுப் புரட்சி என்பது 2013 இல் வெளிவந்த வரலாற்றியல் தமிழ் நூல் ஆகும். இது க. வாசுதேவனால் எழுதப்பட்டு பாரிசில் பதிக்கப்பட்டது. \n\n"}
{"id": "201951", "url": "https://ta.wikipedia.org/wiki?curid=201951", "title": "க. வாசுதேவன்", "text": "க. வாசுதேவன்\n\nக. வாசுதேவன் ஒரு புகலிட பிரான்சியத் தமிழ் எழுத்தாளர், மொழிபெயர்ப்பாளர், கவிஞர் ஆவார். இலங்கையைப் பிறப்பிடமாகக் கொண்ட இவர் பிரான்சில் சில பத்து ஆண்டுகள் வாழ்ந்து வருகிறார். நவீன பிரஞ்சு இலக்கியம் தொடர்பாக பிரான்ஸ் பல்கலைக்கழகங்களில் கற்றவர்.\n\n"}
{"id": "201954", "url": "https://ta.wikipedia.org/wiki?curid=201954", "title": "சூறாவளி ஹையான்", "text": "சூறாவளி ஹையான்\n\nசூறாவளி ஹையான் (\"Typhoon Haiyan\") என்பது 2013 இல் பிலிப்பீன்சு நாட்டை தாக்கிய வெப்ப மண்டலச் சூறாவளி ஆகும். அமைதிப் பெருங்கடலில் 2013 நவம்பர் 2 அன்று உருவான இப்புயல் 2013 நவம்பர் 8 அன்று பிலிப்பின்ஸ் நாட்டின் மத்தியத் தீவான சமரில் அதிகாலை 4.40 மணியளவில் தாக்கியது.\n\nSection::::தாக்கங்கள்.\nSection::::பிலிப்பீன்சு.\nபுயல் பாதிப்பில் சுமார் 7.50 லட்சம் பேர் வீடுகளை இழந்தும், 1,200-க்கும் அதிகமானோர் இறந்துள்ளதாகவும் தகவல்கள் வெளியாகியுள்ளன \n\nஹையான் புயல் கரையைக் கடந்தபோது, இப்புயலின் மையப்பகுதியில் மணிக்கு 235 கி.மீ. வேகத்திலும், மேலே உந்தும் சக்தி மணிக்கு 275 கி.மீ. வேகத்திலும் வீசியதாக வானிலை ஆய்வு மைய அதிகாரிகள் தெரிவித்துள்ளனர்.\nஹையான் புயல் கடந்து சென்ற பகுதிகளில் இருந்த 70 முதல் 80 சதவீதம் வரையிலான வீடுகளும், கட்டடங்களும் கடுமையாக சேதமடைந்துள்ளன. ஹையான் புயலின் வேகம் அமெரிக்காவில் வீசும் கடும் புயல்களில் 4-ம் வகைக்கு இணையானதாக அமைந்துள்ளது.\n\nஇந்தப் புயலால் சுமார் ஒரு கோடி மக்கள் பாதிக்கப்பட்டுள்ளதாகவும், 6,60,000 பேர் வீடுகளை இழந்துள்ளதாகவும் ஐ.நா. மதிப்பிட்டுள்ளது\nSection::::வியட்நாம்.\nவியத்நாமில் தாழ்வான பகுதிகளில் வசிக்கும் சுமார் 6 லட்சம் மக்கள் வாழ்விடங்களை விட்டு வெளியேற்றப்பட்டு, பாதுகாப்பான பகுதிகளில் தங்கவைக்கப்பட்டுள்ளனர்.\n\nSection::::சீனா.\nஹையான் புயல் சீனாவில் கரையைக் கடக்கவிருப்பதால், அந்நாட்டில் செம்மஞ்சள் நிற எச்சரிக்கைக் கொடி ஏற்றப்பட்டுள்ளது. இது சீனாவின் இரண்டாவது மிகப்பெரிய அபாய எச்சரிக்கையாகும்.\n\nஇந்த ஆண்டில் சீனாவைத் தாக்கும் 30-ஆவது புயலான ஹையான், இந்த ஆண்டிலேயே அதிகபட்ச வேகம் கொண்டதாக இருக்கும் என கூறப்படுகிறது.\n\nSection::::நடப்பு செய்திகள்.\nபிலிப்பைன்ஸ் சூறாவளியில் 10000 க்கும் அதிகமானோர் இறந்திருக்கலாம் என நடப்பு செய்திகள் வெளியாகியுள்ளன.\n\nSection::::புயல் நிவாரணம்.\nபுயல் நிவாரணப்பணிகளை செஞ்சிலுவை இயக்கம் மேற்கொள்கின்றது.\n\n"}
{"id": "201960", "url": "https://ta.wikipedia.org/wiki?curid=201960", "title": "கால்சிடிரையால்", "text": "கால்சிடிரையால்\n\nகால்சிடிரையால் (Calcitriol) என்பது மூன்று ஐட்ராக்சில் தொகுதிகளைக் கொண்ட (சுருக்கம்: 1,25-(OH)D அல்லது 1,25(OH)D), உயிர்ச்சத்து டி-யின் இயக்க இயக்குநீர் வடிவமாகும். இதை, 1,25-டைஐட்ராக்சி கொலிகால்சிபெரால் அல்லது 1,25-டைஐட்ராக்சி விட்டமின் டி என்றும் அழைப்பார்கள். மைக்கேல் ஹோலிக் என்பவர் இதனைக் கண்டறிந்தார். குடலிலிருந்து கால்சியம் உறிஞ்சப்படுவதன் அளவை அதிகரிப்பதனாலும், எலும்புகளிலிருந்து கால்சியம் வெளிப்படுவதை அதிகரிக்கும் சாத்தியங்கள் மூலமாகவும், இரத்த கால்சிய (Ca) அளவுகளைக் கால்சிடிரையால் அதிகரிக்கிறது.\n"}
{"id": "201964", "url": "https://ta.wikipedia.org/wiki?curid=201964", "title": "ஜோதி அம்கே", "text": "ஜோதி அம்கே\n\nஜோதி அம்கே (Jyoti Amge) (பி) டிசம்பர் 16 1993 - ராஜஸ்தான் மாநிலம் ஜெய்ப்பூர் ஐ சேர்ந்தவர்.இவர் உலகின் மிகவும் குள்ளமான பெண்மணியாக (உயரம்) - 62.8 செ.மீ கின்னஸ், லிம்கா சாதனைப் புத்தகத்தில் இடம் பெற்றுள்ளார்.\n"}
{"id": "201973", "url": "https://ta.wikipedia.org/wiki?curid=201973", "title": "உள்ளமே உலகம் (நூல்)", "text": "உள்ளமே உலகம் (நூல்)\n\nதென்கச்சி கோ. சுவாமிநாதன் \"வாரம் ஒரு தகவல்\" என்கிற தலைப்பில் தினமணி நாளிதழில் வெள்ளிதோறும் எழுதி வந்த கட்டுரைகளின் தொகுப்பாக இந்த நூல் வானதி பதிப்பகத்தாரால் வெளியிடப்பட்டுள்ளது. நம்மை பற்றி நமக்கே அடையலாம் காட்டும் நூல் எனக் கூறுகிறார் நூலாசிரியர். மொத்தம் 155 பக்கங்கள் கொண்ட இந்த நூல் 77 கட்டுரைகளை கொண்டுள்ளது. அவை அனைத்தும் நகைச்சுவை உணர்வும் அறிவு சார்ந்தும் இருக்கின்றன.\n\n"}
{"id": "201982", "url": "https://ta.wikipedia.org/wiki?curid=201982", "title": "ஏழாம் தமிழ் இணைய மாநாடு", "text": "ஏழாம் தமிழ் இணைய மாநாடு\n\nஏழாவது தமிழ் இணைய மாநாடு 2004 ஆம் ஆண்டு, டிசம்பர் 11 மற்றும் 12 ஆகிய இரண்டு நாட்கள் சிங்கப்பூரில் நடைபெற்றது. உத்தமம் எனும் அமைப்பு இம்மாநாட்டை நடத்தியது.\nSection::::வெளி இணைப்புகள்.\nஏழாவது தமிழ் இணைய மாநாடு\n"}
{"id": "201987", "url": "https://ta.wikipedia.org/wiki?curid=201987", "title": "சேலம் பாரதி தமிழ் இலக்கிய மன்றம்", "text": "சேலம் பாரதி தமிழ் இலக்கிய மன்றம்\n\nபாரதி தமிழ் இலக்கிய மன்றம் என்பது சேலத்தில் உள்ள ஒரு தமிழிலக்கிய மன்றமாகும். தமிழரிடையே பேச்சு வழக்கிலும் எழுத்து வழக்கிலும் ஆங்கில மொழி கலந்து வரும் போக்கினை மாற்றி தமிழை வளர்ப்பது இம்மன்றத்தின் நோக்கமாகும். இம்மன்றம் சேலம் மாவட்டத்தில் ஏற்காடு மலையடிவாரத்தில் இயங்கி வருகிறது. இம்மன்ற உறுப்பினர்கள் மாதமொரு முறை கூடி தமிழ் இலக்கியம் குறித்தும் தற்கால தமிழ் போக்கு பற்றியும் கலந்துரையாடி வருகின்றனர். புகழ் பெற்ற எழுத்தாளர்கள், இலக்கியவாதிகள் ஆகியோரை சிறப்பு விருந்தினர்களாக அழைத்து உரையாடச் செய்கின்றனர்.\n"}
{"id": "201988", "url": "https://ta.wikipedia.org/wiki?curid=201988", "title": "அகம் (பக்கவழி நெறிப்படுத்துதல்)", "text": "அகம் (பக்கவழி நெறிப்படுத்துதல்)\n\n"}
{"id": "201991", "url": "https://ta.wikipedia.org/wiki?curid=201991", "title": "கனுமூரி பாபி ராஜு", "text": "கனுமூரி பாபி ராஜு\n\nகனுமூரி பாபி ராஜு, இந்திய அரசியல்வாதியும் பாராளுமன்ற உறுப்பினரும் ஆவார். இவர் நரசாபுரம் பாராளுமன்றத் தொகுதியில் தேர்ந்தெடுக்கப்பட்டார்.\nஇவர் முன்னர், சட்டசபை உறுப்பினராகவும், அமைச்சராகவும் பதவியேற்றவர். திருமலை திருப்பதி தேவஸ்தானத்தின் தலைமை உறுப்பினராகவும் நியமிக்கப்பட்டுள்ளார்.\n"}
{"id": "201993", "url": "https://ta.wikipedia.org/wiki?curid=201993", "title": "சீமலபாடு", "text": "சீமலபாடு\n\n\"சீமலபாடு\" என்பது ஆந்திரப் பிரதேசத்தில் உள்ள கிருஷ்ணா மாவட்டத்தின் ,ஏ. கொண்டூரு மண்டலத்தில் உள்ள ஊர்.\n\nSection::::தகவல்கள்.\n2001 ஆம் ஆண்டு கணக்கெடுப்பின் படி 10136 மக்கள் இங்கு வசிக்கின்றனர்.. இதில் 5118 ஆண்களும், 5018 பெண்களும் அடங்குவர். இதன் பரப்பளவு 4476 எக்டேர்கள் ஆகும்.\n\nSection::::அண்மைய கிராமங்கள்.\nஇந்த ஊரின் அருகில் ஏ. கொண்டூரு, புல்லூரு, ரங்காபுரம், மாதவரம், ரேபூடி ஆகிய ஊர்கள் உள்ளன.\n"}
{"id": "201994", "url": "https://ta.wikipedia.org/wiki?curid=201994", "title": "இந்தியாவில் ஊழல்", "text": "இந்தியாவில் ஊழல்\n\nஇந்தியாவில் ஊழல் ஒரு பெரும் பிரச்சினை. அது இந்தியாவின் பொருளாதாரத்தை மோசமாக பாதிக்கின்றது. இந்தியாவில் திரான்சிபரன்சி இன்டர்நேஷனல் (Transparency International) நடத்திய 2005ஆம் ஆண்டின் ஆய்வின் படி 62 சதவிகிதத்திற்கும் மேற்பட்ட இந்தியர்களுக்கு இலஞ்சம் கொடுப்பது, அல்லது செல்வாக்கு பயன்படுத்தி பொது அலுவலகங்களில் வெற்றிகரமாக வேலைகளை முடித்துக் கொள்வதில் முதல் கை அனுபவம் இருந்ததாக தெரியவந்துள்ளது. அதன் 2008 ஆய்வில், 40% இந்தியர்கள் இலஞ்சம் கொடுப்பது அல்லது ஒரு தொடர்பை பயன்படுத்தி பொது அலுவலகத்தில் வேலையை செய்து முடிப்பதில் முதல் கை அனுபவம் பெற்றுள்ளனர், என குறிப்பிடப்பட்டுள்ளது.\n\n2011 ல் இந்தியா திரான்சிபரன்சி இன்டர்நேஷனலின் ஊழல் மலிவுச் சுட்டெண்ணில் (Corruption Perceptions Index) 178 நாடுகளுள் 95 வது இடத்தில் இந்தியா இருந்தது.\n\nஇந்திய அரசாங்கம் இயற்றிய சில சமூக செலவு திட்டங்கள் மற்றும் உரிமம் வழங்கும் திட்டங்கள் ஊழலுக்கான மிக பெரிய மூலங்கள் ஆகும். மகாத்மா காந்தி தேசிய ஊரக வேலைவாய்ப்பு உத்தரவாத சட்டம் மற்றும் தேசிய ஊரக சுகாதார திட்டம் ஆகியவை உதாரணங்கள் ஆகும். நெடுஞ்சாலைகளில் உள்ள பல ஒழுங்குமுறை மற்றும் போலீஸ் நிறுத்தங்களுக்கு, போக்குவரத்து சார்ந்த தொழில்கள், ஆண்டுதோறும் கோடிக்கணக்கில் இலஞ்சம் செலுத்த வேண்டிய கட்டாயத்தில் உள்ளன.\n\nசுவிஸ் வங்கிகளில் டிரில்லியன் கணக்கான டாலர்கள் இந்திய ஊழல்வாதிகளால் மறைத்து வைக்கப்பட்டிருக்கிறது என்று இந்திய ஊடகங்கள் பரவலாக குற்றச்சாட்டுக்களை வெளியிட்டுள்ளன. எனினும் சுவிஸ் அதிகாரிகள், இந்த குற்றச்சாட்டுக்களை ஒரு முழுமையான கட்டுருவாக்கம் மற்றும் தவறானது என்று கூறுகிறார்கள்.\n\nஅதிக கட்டுப்பாடுகள், சிக்கலான வரிகள் மற்றும் உரிமம் அமைப்புகள், பல்வேறு அரசு துறைகள் ஒவ்வொன்றிற்கும் ஒளிபுகா அதிகாரத்துவம் மற்றும் விருப்ப அதிகாரங்கள், அரசாங்க கட்டுப்பாட்டு நிறுவனங்களுக்கு சில பொருட்கள் மற்றும் சேவைகளின் மேல் தரும் தனியுரிமை, வெளிப்படையான சட்டங்கள் மற்றும் நடைமுறைகள் இல்லாமை ஆகியவை இந்தியாவில் ஊழலுக்கான காரணங்களில் அடங்கும். ஊழலின் அளவு மற்றும் ஊழலை குறைக்க பல்வேறு மாநில அரசின் முயற்சிகளில் குறிப்பிடத்தக்க வேறுபாடுகள் உள்ளன.\n\nஅரசு ஊழியர் தன் கடமையை செய்யவோ அல்லது செய்யாமல் இருக்கவோ, ஒரு குறிப்பிட்ட பணியில் சாதகமாக செய்யவோ அல்லது பாதகமாக செய்யவோ சட்டப்படியாக ஊதியம் அல்லாத பணத்தையோ அல்லது பொருளையோ பெறுதல் அல்லது பெற ஒப்புக்கொள்ளுதல் ஆகியவை ஊழல் தடுப்புச் சட்டம், 1988 பிரிவு 7ன் கீழ் ஊழல் எனும் குற்றச்செயலாகும்.\n\nஒரு நபரோ அல்லது பல நபர்களோ, அரசு ஊழியரை ஒரு குறிப்பிட்ட கடமையை செய்ய அல்லது செய்யவிடாமல் தடுக்க, அரசு ஊழியர்க்கு கையூட்டு வழங்குவது அல்லது பெறுவது, ஊழல் தடுப்புச் சட்டம், 1988 பிரிவு 8 மற்றும் 9ன் கீழ் ஊழல் ஆகும்.\n\nஒரு தனிநபர் இலஞ்சம் கேட்பதற்கு உடந்தையாக இருக்கும் அரசு ஊழியர் ஊழல் தடுப்புச் சட்டம், 1988 பிரிவு 10ன் கீழ் ஊழல் செய்தவர் ஆகிறார்.\n\nஅரசு ஊழியர் ஒருவர், தனது வருமானத்திற்கு அதிகமாக சொத்து குவித்தல் போன்ற குற்றங்களுக்கு ஊழல் தடுப்புச்சட்டம், 1988 பிரிவு 13ன்படி ஊழல் செய்தவர் ஆகிறார்.\n\nSection::::வரலாறு.\nஇந்திய பொருளாதாரம் 1950 இல் இருந்து 1980 வரை ஒரு முழு தலைமுறைக்கு சோசியலிசம் ஈர்க்கப்பட்ட கொள்கைகளின் கீழ் இருந்தது. 1960 களில், சக்கரவர்த்தி இராசகோபாலாச்சாரியின்படி உரிமம் ராஜ் ஊழலுக்கு மூலமாக இருந்தது.\nஅக்டோபர் 1993 ல் முன்னாள் இந்திய மத்திய உள்துறை செயலாளர், என்.என். வோராவால்(N.N. Vohra) சமர்ப்பிக்கப்பட்ட வோராவின் அறிக்கை, குற்றவாளிகள், அரசியல்வாதிகள் மற்றும் அதிகாரிகள் இடையே உள்ள உறவினால் வரும் பிரச்சனைகளை பற்றி கூறியது. இந்த அறிக்கை கிட்டத்தட்ட ஒரு இணை அரசாங்கத்தை இயக்கும் குற்றவாளி கும்பல்களை எடுத்துக்காட்டியது. மேலும் இந்த அறிக்கை, குற்றவாளி கும்பல்களுக்கு அரசியல்வாதிகளால், அரசியல் கட்சிகளால் மற்றும் அரசு செயலர்களால் கொடுக்கப்படும் ஆதரவை விவாதித்தது.\n\nஇந்தியாவின் வளர்ச்சிக்கு பெரிய பிரச்னையாகவும் தடங்கலாகவும் இருப்பதற்கு ஊழலும், அரசியலில் மாற்றமின்மையும் காரணங்களாகும்.\n\nSection::::அரசியல்.\nடிசம்பர் 2008 இல், 523 இந்திய பாராளுமன்ற உறுப்பினர்களில் 120 நபர்களுக்கு மேல் குற்றவியல் குற்றச்சாட்டு இருந்தது. 2010 இல் இருந்து நடந்த மிக பெரிய ஊழல்களுக்கும், அமைச்சர்கள் மற்றும் முதலமைச்சர்கள் போன்ற மிக உயர் அரசு நிலைகளுக்கும் தொடர்புகள் இருந்தது. இரண்டாம் தலைமுறை அலைக்கற்றை முறைகேடு, 2010 காமன்வெல்த் ஊழல், ஆதர்ஷ் வீட்டு வசதி சங்கம் ஊழல், நிலக்கரி சுரங்க முறைகேடு, கர்நாடக சுரங்க ஊழல் இதன் உதாரணங்கள் ஆகும்.\n\nSection::::அதிகாரத்துவம்.\nவரி மற்றும் இலஞ்சம் மாநில எல்லைகளுக்கு இடையே வழக்கமானது; லாரி உரிமையாளர்கள் ஆண்டுதோறும் 22,200 கோடி (4.5 பில்லியன்) லஞ்சம் செலுத்துகிறார்கள் என்று திரான்சிபரன்சி இன்டர்நேஷனல் மதிப்பீட்டுள்ளது. அரசாங்க கட்டுப்பாட்டு அதிகாரிகள் 43% மற்றும் போலீஸ் 45% லஞ்சம் பணத்தை பங்கு போட்டுக்கொள்கின்றனர். சோதனை சாவடிகள் மற்றும் நுழைவு புள்ளிகளில் ஒரு வாகனம் ஒரு நாளைக்கு 11 மணி நேரம் வரை நிறுத்திவைக்கப்படுகிறது. அத்தகைய நிறுத்தங்களில் கிட்டத்தட்ட 60 சதவீதம் சமையங்களில், அரசு அதிகாரிகளால் பணம் பிடுங்கப்படுகிறது. இந்த நிறுத்தங்களால் ஏற்படும் உற்பத்தித்திறன் இழப்பு ஒரு முக்கியமான தேசிய கவலை ஆகும். கட்டாய தாமதங்கள் தவிர்க்கப்பட்டால், டிரக் பயணங்கள் எண்ணிக்கை 40% அதிகரிக்கும். ஊழல் மற்றும் லஞ்சம் பெறுவதற்கு தொடர்புடைய ஒழுங்குமுறை நிறுத்தம் நீக்கப்பட்டால், ஒரு 2007 உலக வங்கி வெளியிட்டுள்ள அறிக்கையின்படி, ஒரு தில்லியிலிருந்து மும்பை பயணம் பயண நேரம், பயணம் ஒன்றிற்கு 2 நாட்கள் குறையும்.\nஆசியாவின் முக்கிய பொருளாதாரங்களைப் பற்றிய 2009 ஆய்வில், சிங்கப்பூர், ஹாங்காங், தாய்லாந்து, தென் கொரியா, ஜப்பான், மலேசியா, தைவான், வியட்நாம், சீனா, பிலிப்பைன்ஸ் மற்றும் இந்தோனேசியா ஆகிய நாடுகளுடன் ஒப்பிடுகையில், இந்திய அதிகாரத்துவம் குறைந்த செயல் திறன் கொண்டதாக இருக்கிறது.\n\nSection::::நிலம் மற்றும் சொத்து.\nஅதிகாரிகள், மாநில சொத்தை திருடுவதாகக் கூறப்படுகிறது. இந்தியா முழுவதும், நகராட்சி மற்றும் இதர அரசாங்க அதிகாரிகள், தேர்ந்தெடுக்கப்பட்ட அரசியல்வாதிகள், நீதித்துறை அதிகாரிகள், ரியல் எஸ்டேட் மேம்பாட்டாளர்கள் மற்றும் சட்ட அமலாக்க அதிகாரிகள் சட்டவிரோத வழிகளில் நிலத்தை பெற்று, மேம்படுத்தி விற்கிறார்கள்.\n\nSection::::ஒப்பந்த செயல்முறைகள் மற்றும் ஒப்பந்தம் வழங்குதல்.\nஒரு 2006 ஆம் ஆண்டு அறிக்கையின் படி, உத்தர பிரதேசத்தில், சாலை கட்டுவது போன்ற மாநில நிதி உதவி பெற்ற கட்டுமான நடவடிக்கைகள், ஊழல் மிகுந்த பொது வேலை அதிகாரிகளின் குழுக்கள், பொருட்கள் சப்ளையர்கள், அரசியல்வாதிகள் மற்றும் கட்டுமான ஒப்பந்ததாரர்கள் ஆதிக்கத்தில் இருந்தன.\nஅரசு நிதியுதவி பெற்ற திட்டங்களுக்கு உத்தர பிரதேசத்தில் மட்டும் பிரச்சனைகள் வரவில்லை. உலக வங்கியின்படி, உதவி திட்டங்கள் அனைத்தும் ஊழலிலும் மோசமான நிர்வாகத்திலும் மூழ்கி இருக்கின்றன. ஒரு எடுத்துக்காட்டாக, ஏழைகளுக்கு வழங்கப்படும் தானியங்களில் 40 சதவீதம் மட்டுமே அதன் குறிப்பிட்ட இலக்கை சென்று அடைகிறது என்று அவ்வறிக்கை கூறுகிறது.\n\nஇந்தியாவில், ஆகஸ்ட் 25, 2005 அன்று, மகாத்மா காந்தி தேசிய ஊரக வேலைவாய்ப்பு உத்தரவாத சட்டம் (MGNREGA) செயலாக்கப்பட்டது. செயல்படத் தொடங்கி 5 ஆண்டுகளுக்கு பின்னர், 2011 ல், இந்தியாவில் இருக்கும் மற்ற வறுமை குறைப்பு திட்டங்கலை விட இத்திட்டம் எவ்விதத்திலும் அதிக பயனளிக்கவில்லை என விமர்சிக்கப்பட்டது. MGNREGA வில் சிறந்த நோக்கங்கள் இருந்த போதிலும், போலி கிராமப்புற ஊழியர்கள், இந்த திட்டத்தின் கீழ் கட்டப்பட்ட உள்கட்டமைப்பு தரம் சரியில்லாமை, ஊழல் மிகுந்த அதிகாரிகள் பணத்தை கொள்ளையடிப்பது போன்ற சர்ச்சைகளுடன் தொடர்புடையதாக இருக்கிறது.\n\nSection::::மருத்துவம்.\nஅரசு மருத்துவமனைகளிலும் ஊழல் இருக்கிறது. எடுத்துக்காட்டாக, மருத்துவரை பார்ப்பதற்கு, ஆலோசனை பெறுவதற்கு இலஞ்சம் வாங்குவது, போலி மருந்துகள் விற்பது ஆகியவை அடங்கும்.\nதேசிய ஊரக சுகாதார திட்டத்தில் மிகப் பெரிய அளவில் ஊழல் குற்றச்சாட்டுகள் உள்ளன. இது ஒரு சுகாதாரம் தொடர்பான அரசாங்கத் திட்டமாகும். இத்திட்டத்தை இந்திய அரசாங்கத்தின் சுகாதார அமைச்சகம் 2005 ல் இருந்து இயக்கி வருகிறது. இந்திய அரசாங்கம் 2004-05 ல் ரூபாய் 27.700 கோடி இத்திட்டத்திற்காக செலவு செய்தது. மேலும், இத்திட்டத்திற்கான செலவை, இந்தியாவின் மொத்த உள்நாட்டு உற்பத்தியில்(gross domestic product) சுமார் 1 சதவீதத்திற்கு ஒவ்வொரு ஆண்டாக அதிகரித்துள்ளது. இத்திட்டத்தின் மேலும் ஒரு பெரிய அளவிலான ஊழல் சூழ்ந்துள்ளது. பல உயர்மட்ட அரசாங்க அதிகாரிகள் கைது செய்யப்பட்டனர். இதில் பலர் மர்மமான முறையில் இறந்தனர் (சிறையில் இருந்த போதிலும் ஒருவர் இறந்தார்). இத்திட்டத்தில் நடந்த ஊழல் மற்றும் மோசடியால் சுமார் 10,000 கோடி ரூபாய் இழப்பு ஏற்பட்டுள்ளது என கூறப்படுகிறது.\n\nSection::::வருமான வரி துறை.\nஇந்திய வருமான வரி துறை அதிகாரிகள் இலஞ்சத்திற்காக, வரி செலுத்தாமல் ஏமாற்றுபவர்களுடன் கூட்டு சேர்வது பல இடங்களில் குறிப்பிடப்பட்டுள்ளன.\n\nSection::::கனிம வளங்களை பகிர்ந்தளிப்பதில் சீர்கேடு.\nஆகஸ்ட் 2011 ஆரம்பத்தில், இரும்பு தாது சுரங்க முறைகேடு, இந்திய ஊடகங்களின் கவனத்தை பெற்றது. செப்டம்பர் 2011 இல், ஜனார்தனா ரெட்டி - கர்நாடகாவின் சட்டமன்ற உறுப்பினர் - அவரது சொந்த மாநிலமான கர்நாடகத்தில் சட்டவிரோதமாக இரும்பு தாது வெட்டி எடுத்ததற்காகவும் ஊழலுக்காகவும் கைது செய்யப்பட்டார். அவரது நிறுவனம் கர்நாடக மாநில அரசுக்கோ மத்திய அரசுக்கோ எவ்வித வரியும் கட்டாமல் கோடிக்கணக்கான ருபாய் மதிப்புள்ள இரும்பு தாதுவை சீனாவிற்கு ஏற்றுமதி செய்ததாகவும், கரிபியன் மற்றும் வடக்கு அட்லாண்டிக் நாடுகளில் பதிவு செய்யப்பட்ட, ரெட்டியின் நிறுவனங்களுக்கு சீன நிறுவனங்கள் பணம் போடுவதாகவும் குற்றம்சாட்டப்பட்டது. மேலும், அரசு சுரங்கத் துறை அதிகாரிகளிலிருந்து துறைமுக அதிகாரிகள் வரை இவருக்கு உடந்தையாக இருந்தனர் என்று குற்றம்சாட்டப்பட்டுள்ளது. இந்த அதிகாரிகள் சீனாவிற்கு சட்டவிரோதமாக வெட்டியெடுக்கப்பட்ட இரும்பு தாதுவை சட்டவிரோதமாக ஏற்றுமதி செய்வதற்கு மாத இலஞ்சம் பெற்றனர்.\n\nSection::::ஓட்டுனர் உரிமம்.\n2004 மற்றும் 2005 இடையே நடத்தப்பட்ட ஒரு ஆய்வில் இந்திய ஓட்டுனர் உரிமம் பெறும் நடைமுறை ஒரு பயங்கரமாக உருக்குலைந்த அதிகாரத்துவ செயல் எனவும் ஒருவருக்கு குறைந்த ஓட்டும் திறன் இருந்தாலும் உரிமம் தரப்படுகிறது என்றும் கண்டறியப்பட்டது. நிறைய மக்கள் உத்தியோகபூர்வ கட்டணத்திற்கு மேல் குறிப்பிடத்தக்க பணம் செலுத்த தயாராக இருந்தனர். இந்த கூடுதல் கட்டணம் முகவர்கள் வழியாக அதிகாரிகளை சென்றடைந்தன. சராசரி உரிமம் பெறுபவர் ஒருவர், தோராயமாக, உத்தியோகபூர்வ கட்டணமான ரூ 450 யை விட 2.5 மடங்கு அதிகமாக, 1080 ரூபாய் கட்டுகின்றார். இந்த முகவர்களால் ஓட்டுனர் உரிமம் பெறுவதற்கு தகுதி இல்லாத பலர் சட்டவிரோதமாக உரிமம் பெறுகின்றனர். கணக்கெடுக்கப்பட்ட நபர்களில், தோராயமாக 60% மக்கள் உரிம தேர்வை எடுக்கவில்லை. அவ்வாறு தேர்வு எடுக்காமல் உரிமம் வைத்திருப்பவர்களில் 54% சுயாதீனமான ஓட்டுனர் சோதனையில் தோல்வியடைந்தார்கள்.\nபல ஊழல் மிகுந்த அதிகாரிகள், இந்த ஓட்டுனர் உரிமம் பெரும் முறையில் கூடுதல் தடைகளை உருவாக்கி, முகவர் இல்லாமல் வரும் நபர்களையும் முகவர்களை எடுப்பதற்கு கட்டயப்படுதுகின்றனர்.\n\nSection::::இதுவரை.\n'இந்தியாவில் ஊழல்: டிஎன்ஏ மற்றும் ஆர்என்ஏ' என்றழைக்கப்படும், பேராசிரியர் விவேக் தேப்ராய் மற்றும் லவீஷ் பண்டாரி எழுதிய புத்தகத்தில் இந்தியாவின் பொது அதிகாரிகள், 92,122 கோடி ரூபாய்($ 18.42 பில்லியன்), அல்லது மொத்த உள்நாட்டு உற்பத்தியில் 1.26 சதவீதத்தை பதுக்கி வைத்திருக்கலாம் என்று கூறுகின்றார். போக்குவரத்து துறை, ரியல் எஸ்டேட் மற்றும் அரசு சேவைகள் இம்மூன்றில் தான் அதிக படியான ஊழல் நடக்கிறது என்று அப்புத்தகம் கூறுகிறது.\n2011இல் KPMG ஆல் நடத்தப்பட்ட ஒர் ஆய்வின் படி இந்திய ரியல் எஸ்டேட், தகவல் தொடர்பு மற்றும் அரசாங்க சமூக நல திட்டங்கள் மூன்றும் ஊழல் மிகுந்த துறைகள் ஆகும். மேலும், அந்த ஆய்வின் படி, இந்திய பாதுகாப்பு, தகவல் தொழில்நுட்பம் மற்றும் எரிசக்தி துறை, இம்மூன்றும் மிகக்குறைந்த ஊழல் கொண்ட துறைகள் ஆகும்.\n\nCMS இந்தியா நடத்திய 2010 அறிக்கையில், கிராமப்புற மற்றும் நகர்ப்புற ஏழைகள்தான் ஊழலினால் மிக அதிகமாக பாதிக்கப்படுகிறார்கள் என்று குறிப்பிடப்பட்டிருந்தது. கூடுதலாக, 2005 முதல் 2010 வரை, ஊழல் கருத்து நாடு முழுவதும் குறைந்திருக்கிறது என்று அந்த ஆய்வு கூறுகிறது.\n\nகீழே உள்ள அட்டவணையில் இந்தியாவின் முக்கிய மாநிலங்களும் அவைகளின் ஊழல் எதிர்ப்பு முயற்சியும் ஒப்பிடப்படுகிறது. ஒரு உயர்ந்த குறியீட்டெண் அதிக ஊழல் எதிர்ப்பு முயற்சி மற்றும் ஊழல் வீழ்ச்சியையும் குறிக்கிறது. இந்த அட்டவணையீன் படி, அசாம் மற்றும் மேற்கு வங்க மாநிலத்தில் நிலைமைகள் மோசமடைந்ததுள்ளது, பீகார் மற்றும் குஜராத் மாநிலங்களின் நிலைமையில் முன்னேற்றம் காணப்படுகிறது. 2012 ல், பீகார் மாநிலம், இந்தியாவில் குறைந்த ஊழல் மாநிலமாக மாற்றப்பட்டு விட்டது என்று ஒரு பிபிசி(BBC) செய்தி அறிக்கை குறிப்பிட்டுள்ளது.\n\nSection::::கருப்புப் பணம்.\nசட்டவிரோதமாக ஒருவரிடம் பணம் இருந்தால் அது கருப்பு பணம் ஆகும். கருப்பு பணம் இருப்பதற்கு இரண்டு சாத்திய வழிகள் உள்ளன என்று இந்திய அரசு குறிப்பிடுகின்றது. போதை மருந்து வியாபாரம், பயங்கரவாதம், ஊழல் போன்ற சட்டவிரோத நடவடிக்கைகள் முதல் வழி ஆகும். சட்டரீதியாக பணம் வந்தாலும், அதை வருமானத்தைதில் காட்டாமலோ வரிகள் கட்டாமலோ இருப்பது இரண்டாவது வழி ஆகும்.\n\nSection::::சுவிட்சர்லாந்தில் உள்ள கருப்பு பணம்.\n2010 இல் தி இந்து நாளிதழ் வெளியிட்ட ஒரு கட்டுரையின் படி, சுவிஸ் வங்கிகளில் 1456 பில்லியன் அமெரிக்க டாலருக்கும் அதிகமாக கறுப்புப் பணத்தை இந்தியர்கள் மறைத்து வைத்திருக்கிறார்கள் என்று குறிப்பிடுகிறது. \"மற்ற உலக நாடுகளின் கருப்புப் பணம் அனைத்தையும் சேர்த்தால் கூட இந்தியாவிலிருந்து இருக்கும் கருப்புப்பணம் அதிகமானது\" என்று சுவிஸ் வங்கிகள் சங்கம் அதன் 2006 ஆம் ஆண்டின் அறிக்கையில் கூறியதாக என்று சில செய்தி அறிக்கைகள் கூறின. எனினும் அந்த சங்கத்தின் சர்வதேச தகவல் தொடர்பு தலைவர் இதை மறுத்தார். சுவிஸ் வங்கிகளில் இருக்கும் இந்திய கறுப்புப் பணத்தின் அளவு நாட்டின் தேசிய கடனை விட 13 மடங்கு அதிகமாக இருக்கிறது என்று வேறொரு அறிக்கை குறிப்பிட்டது. இந்த குற்றச்சாட்டுக்களையும் சுவிஸ் வங்கியாளர்கள் சங்கம் மறுத்தது. இந்திய ஊடகங்களும் எதிர் கட்சியினரும் இந்த கருப்புப் பணத்தின் அளவை அடிப்படையே இல்லாமல் அதிகப்படுத்தியுள்ளனர், என்று சுவிஸ் வங்கிகள் சங்கத்தின் ஜேம்ஸ் நேசன்(James Nason) ஒரு பேட்டியில் கூறினார். சுவிஸ் வங்கியாளர்கள் சங்கம் அது போன்ற ஒரு அறிக்கை வெளியிடவே இல்லை என்று கூறினார்.\n\nSection::::நீதித்துறை.\nதிரான்சிபரன்சி இன்டர்நேஷனலின்(Transparency International) படி, இந்தியாவில் நீதித்துறையில் \"நீதிமன்ற வழக்குகளை காலதாமதமாக முடிப்பது, நீதிபதி பற்றாக்குறை, மிகவும் சிக்கலான நடைமுறைகள் போன்ற காரணிகளால் ஊழல் நடக்கிறது\".\n\nSection::::ஆயுதப்படை.\nஇந்திய ஆயுதப்படைகளிலும் ஊழல் நடந்திருக்கிறது. இந்திய இராணுவம், இந்திய கடற்படை மற்றும் இந்திய விமான படை இவைகளின் மூத்த இராணுவ அதிகாரிகள் சிலர் மேல் ஊழல் குற்றசாட்டுகள் உள்ளன. 2000-2010 காலத்தில் நடந்த பல ஊழல்கள் இந்திய இராணுவ புகழுக்கு சேதம் ஏற்படுத்தியது. அரசாங்க சொத்துக்களை மீண்டும் விற்பனை செய்வது, போர் பயணங்களை பித்தலாட்டம் செய்வது, ஆயுத படைகள் பணத்தை கொள்ளையடிப்பது போன்றவைகள் நடந்துள்ளன.\n\nSection::::ஊழலுக்கு எதிரான சட்டம்.\nஊழல் செய்யும் அரசு ஊழியர்கள் மற்றும் அலுவர்கள் மீது நடவடிக்கை எடுக்க வெள்ளைய ஆங்கில அரசின் இந்திய தண்டனைச் சட்டத்தில் போதிய வழி இல்லாதபடியால், விடுதலை அடைந்த இந்திய அரசு 1947ல் ஊழல் தடுப்புச் சட்டம் இயற்றியது. பின் இதே சட்டத்தை பல்வேறு திருத்தங்களுடன் தற்போது நடைமுறையில் உள்ள ஊழல் தடுப்புச் சட்டம் 1988ஆம் ஆண்டு முதல் நடைமுறைக்கு கொண்டு வரப்பட்டது. இச்சட்டத்தின்படி, கையூட்டு மற்றும் ஊழல் புரிந்த மாநில, மத்திய அமைச்சர்கள், சட்டம் இயற்றும் அதிகாரம் உள்ள மக்கள்மன்ற பிரதிநிதிகளான சட்டமன்ற உறுப்பினர்கள், நாடாளுமன்ற உறுப்பினர்கள், உள்ளாட்சிமன்ற உறுப்பினர்கள் மற்றும் ஊழியர்கள், அரசிடம் ஊதியம் பெறும் ஊழியர்கள் மற்றும் அலுவலர்கள், அரசிடம் நிதிஉதவி பெறும் அரசு சாரா நிறுவனங்கள் மீது ஊழல் தடுப்புச் சட்டத்தின்படி நடவடிக்கை எடுக்கப்படும்.\n\nஊழலுக்காக இந்திய பொது ஊழியர்கள் கீழ் குறிப்பிடப்பட்டுள்ள சட்டங்களின் படி அபராதம் விதிக்கப்படும்:\n\n\n2005 ஆம் ஆண்டு முதல் ஊழலுக்கு எதிரான ஐ.நா. மாநாட்டில் (ஒப்புதல் இல்லை) இந்தியா ஒரு உறுப்பினராக உள்ளது. அந்த மாநாடு ஊழலின் வகைகளையும் அவைகளை தடுக்க சில முறைகளையும் குறிப்பிட்டுள்ளது. 2011 லோக்பால் மசோதா, மக்களவையின் முன் நிலுவையில் உள்ளது.\n\nஇந்திய நாடாளுமன்றத்தின் கீழ்சபை, விசில் புளோயர் பாதுகாப்பு மசோதாவை(The Whistle Blowers Protection Bill), 2011 நிறைவேற்றியது. இந்த மசோதா இப்போது அதன் மாநிலங்களவையில் நிலுவையில் உள்ளது.\n\nSection::::ஊழல் எதிர்ப்பு போலீஸ் மற்றும் நீதிமன்றங்கள்.\nவருமான வரி புலனாய்வு, மத்திய லஞ்ச ஒழிப்பு ஆணையம் மற்றும் மத்திய புலனாய்வு துறை இவை அனைத்தும் ஊழல் எதிர்ப்பு முயற்சிகள் ஆகும். ஆந்திர பிரதேசம் (ஆந்திர பிரதேசம் ஊழல் எதிர்ப்பு பணியகம்) மற்றும் கர்நாடகா (லோகயுக்தா) போன்ற சில மாநிலங்களில், அவர்களுடைய தனி ஊழல் எதிர்ப்பு முகவர்கள் மற்றும் நீதிமன்றங்கள் உள்ளன.\n\"பணத்திற்கு பிணை\" மோசடியில், மத்திய புலனாய்வு துறையினர் (சி.பி.ஐ.) ஈடுபட்டுள்ளதாக குற்றம்சாட்டி, ஊழல் எதிர்ப்பு பணியகம் (Anti Corruption Bureau, ஏபிசி), பெரிய அளவிலான விசாரணையை தொடங்கியுள்ளது.\nசிபிஐ நீதிமன்ற நீதிபதி தல்லுரி பட்டாபிராம ராவ்(Talluri Pattabhirama Rao) 19 ஜூன் 2012 அன்று, கர்நாடக அமைச்சர் ஜனார்தன ரெட்டியை இலஞ்சம் வாங்கி பிணையில் வெளியேவிட்டதற்காக கைது செய்யப்பட்டார். ஜனார்தன ரெட்டி அவரது சராசரி வருமானத்தை விட பல மடங்கு சொத்து குவித்ததற்காக கைது செய்யப்பட்டிருந்தார். இந்தியா சிமெண்ட்ஸ், அரசு ஒப்பந்தங்களுக்காக, ரெட்டியின் வணிகங்களில் முதலீடு செய்து வந்தது என்று விசாரணையில் தெரியவந்தது. \nஇந்திய குற்றவியல் நடைமுறை சட்டத்தின் கீழ் மற்றும் ஊழல் தடுப்பு சட்டத்தின் கீழ், ஏழு மற்ற நபர்கள் எதிராகவும் வழக்கு தொடரப்பட்டுள்ளது.\n\nSection::::ஊழல் குற்றங்களுக்கான தண்டனைகள்.\nஊழல் தடுப்புச் சட்டம், 1988 பிரிவு 7, 8, 9 மற்றும் 10ன் கீழ் ஊழல் செய்தவரின் குற்றம் நிருபிக்கப்பட்டால், அபராதத்துடன் அல்லது அபராதம் இன்றியோ குறைந்த பட்சம் ஆறு மாதங்களும், அதிக பட்சம் ஐந்து ஆண்டுகளும் சிறை தண்டனை விதிக்கப்படலாம்.\n\nஊழல் தடுப்புச் சட்டம் 1988, பிரிவு 13ன் கீழ் ஊதியத்திற்கு அதிகமாக சொத்து சேர்த்த குற்றத்திற்கு குறைந்த பட்சம் ஒரு ஆண்டும், அதிக பட்சம் பத்து ஆண்டுகளும் சிறை தண்டனை உண்டு. மேலும் ஊழலின் மூலம் சேர்த்த அசையும் சொத்துகளையும், அசையாச்சொத்துகளையும் கைப்பற்றவும், முடக்கவும் அரசுக்கு அதிகாரம் உண்டு.\n\nநம் நாட்டில் சேர்த்த ஊழலின் மூலம் சேர்த்த பணத்தை வெளிநாட்டில் பதுக்கி வைத்தும், பிறகு அதை\nஇந்தியாவிற்கு திரும்ப கொண்டு வருவோர் மீது பணச்சலவைத் தடுப்புச் சட்டம், 2002 (Prevention of Money Launering Act, 2002)ன்படி தண்டணைக்குரிய குற்றமாகும்.\n\nSection::::இந்தியாவில் ஊழலுக்கு எதிரான பிற சட்டங்கள்.\nஊழல் செய்தவர்கள் கீழ்கண்ட சட்டங்களின்படி தண்டிக்கப்படுவார்கள்\n\nSection::::ஊழலுக்கு எதிரான அரசு அமைப்புகள்.\nஊழல் மிகுந்த அரசாங்க மற்றும் வர்த்தக நடைமுறைகளுக்கு எதிராக தீவிரமாக போராடும் பல்வேறு நிறுவனங்கள் இந்தியாவில் உருவாக்கப்பட்டுள்ளன. குறிப்பிடத்தக்க நிறுவனங்கள் பின்வருமாறு உள்ளன:\n\n\nSection::::இந்தியாவில் ஊழலுக்கான காரணங்கள்.\nஇந்தியாவில் ஊழலை ஊக்குவிக்க பல காரணங்கள் இருப்பதாக உலகின் மிகப்பெரிய தணிக்கை மற்றும் இணக்கம் நிறுவனங்களில் ஒன்றான KPMG அதன் 2011 ஆம் அறிக்கையில் குறிப்பிடுகிறது. அந்த அறிக்கையின்படி அதிக வரிகளும், மிக அதிக அதிகாரத்துவ கட்டுப்பாடுகளும் முக்கிய காரணங்கள் ஆகும். இந்தியாவில் நிறைய ஒழுங்குமுறை அமைப்புகள் இருக்கின்றன. அவைகளுக்கு ஒரு தனி நபரையோ அல்லது ஒரு நிறுவனத்தையோ ஏதிலிருந்தும் தடுத்து நிறுத்துவதற்கு அதிகாரம் உண்டு. இந்த அதிகாரத்தை ஊழல்வாதிகள் இலஞ்சம் வாங்குவதற்கு பயன்படுத்திகொள்கிரார்கள். இலஞ்சம் கட்டாமல் இருந்தால் காரியம் தாமதமடைந்து பாதிக்கப்படும். இதற்கு இலஞ்சம் செலுத்துவதே மேல் என்று மக்கள் முடிவெடுக்கிறார்கள். சில சமயங்களில் அதிக வரி கட்டுவதற்கு பதிலாக ஊழல்வாதிகளுக்கு இலஞ்சம் கொடுப்பது மிகவும் மலிவாக இருக்கிறது. இது இந்தியாவில் மட்டுமல்லாமல் உலகில் 150 நாடுகளில் ஊழலுக்கான மிகப் பெரிய காரணம் ஆகும். ரியல் எஸ்டேட் தொழிலில், இந்தியாவில், உயர் மூலதன ஆதாயத்தின் வரி, பெரிய அளவிலான ஊழலுக்கு ஊக்குவிக்கிறது. இந்தியாவில் மட்டுமல்லாமல் வளர்ந்த நாடுகளில் உட்பட பல நாடுகளில் இந்த பிரச்சனை இருக்கிறது. உலக வரலாற்றில் பல கலாச்சாரங்களிலும் பல நூற்றாண்டுகலாகவும் நடக்கிறது.\n\nவரி விகிதங்கள் மற்றும் ஒழுங்குமுறை சுமைக்கு கூடுதலாக ஒளிபுகா செயல்முறைகளாலும் ஊழல் வாழ்கிறது என்று, KPMG அறிக்கை கூறுகிறது. வெளிப்படைத்தன்மை இல்லாதது இலஞ்சம் கேட்பவர்களுக்கும் கொடுப்பவர்களுக்கும் இடமளிக்கிறது.\n\nஉலகின் பிற நாடுகள் போல, அதிக கட்டுப்பாடுகள் மற்றும் அங்கீகார தேவைகள், சிக்கலான வரிகள் மற்றும் உரிமம் வாங்கும் முறைகள், கட்டாய செலவு திட்டங்கள், ஊழல்வாதிகளுக்கு அபராதம் இல்லாமை, வெளிப்படையான சட்டம் மற்றும் நடைமுறைகள் இல்லாமை இவை அனைத்தும் இந்தியாவில் ஊழலுக்கான காரணங்களாக, சர்வதேச நாணய நிதியம் (international monetary fund) நடத்திய ஆய்வு ஒன்றில் வீட்டோ டான்சி (Vito Tanzi) கூறுகிறார். ஹார்வர்ட் பல்கலைக்கழக ஆய்வு ஒன்று இவை அனைத்தும் இந்தியாவில் ஊழல் மற்றும் நிலத்தடி பொருளாதாரத்திற்கான சில காரணங்கள் என்று கண்டுபிடித்துள்ளது.\n\nSection::::ஊழலின் விளைவுகள்.\nKPMG இன் ஓர் அறிக்கையின்படி, \"உயர் மட்ட ஊழல் மற்றும் மோசடி இப்போது நாட்டின் நம்பகத்தன்மையை மற்றும் [அதன்] பொருளாதார வளர்ச்சியை தகர்க்க அச்சுறுத்துகிறது\".\n\nSection::::பொருளாதார கவலைகள்.\nஊழல் அதிகாரத்துவ தாமதத்தை மேலும் அதிகரிக்கலாம். திறமையின்மையையும் அதிகப்படுத்தும். இதனால் ஊழல்வாதிகள் மேலும் அதிகமாக இலஞ்சம் வாங்குவதற்கு வாய்ப்பு உண்டு. நிறுவன செயல்திறன் பற்றாக்குறைகளால் மூலதனத்தின் பிரைவேட் மார்ஜினால் ப்ரொடக்ட்(private marginal product ) மற்றும் முதலீட்டு விகிதம், இவைகளை குறைக்கிறது. நாட்டின் வளர்ச்சியை மறைமுகமாக பாதிக்கிறது. லெவின் மற்றும் ரேநேல்ட்(Levine and Renelt), பொருளாதார வளர்ச்சிக்கு முதலீட்டு விகிதம் ஒரு மிக முக்கிய உறுப்பு என்று காட்டினர்.\nஅதிகாரத்துவ திறமையின்மை வளர்ச்சியை நேரடியாக பாதிக்கிறது. எடுத்துக்காட்டாக, முதலீட்டுகளை தவறான இடத்தில் போடுவது. மேலும், ஒரு குறிப்பிட்ட அளவு வருமானத்திற்கு குறைவான பொருளாதார வளர்ச்சியை ஊழல் உண்டாக்கும்.\n\nSection::::குறைந்த ஊழல், உயர் வளர்ச்சி விகிதங்கள்.\nஇந்தியாவில் ஊழலின் நிலை அமெரிக்கா போன்ற வளர்ந்த நாடுகளில் அளவு போல் குறைவாக இருந்தால், இந்தியாவின் மொத்த உள்நாட்டு உற்பத்தி விகிதம் ஒவ்வொரு ஆண்டும் கூடுதல் 4-5 சதவீதம் முதல் 12-13 சதவீதம் வரை அதிகரிக்கும். ஊழல் காரணமாக ஒரு ஆண்டில் இழந்த இந்திய வளர்ச்சி மற்றும் வேலை வாய்ப்பு 50 பில்லியன் அமெரிக்க டாலருக்கும் மேல் நிகரானது என்று சி. கே. ப்ரகுஅலாத் (C. K. Prahalad ) மதிப்பிடுகிறார்.\n\nஊழலின் அளவு இந்தியாவில் வெவ்வேறு பகுதிகளில் வேறுபடுகிறது. ஜூலை 2011 யில் வெளியிடப்பட்ட ஒரு அறிக்கையில், குஜராத் மாநில அரசாங்கம் மிகவும் கடுமையான இலஞ்சம் ஒழிப்பு விதிகளை வகுத்துள்ளது; இதனால் அதிகாரிகள் இலஞ்சம் கேட்க முடியாது, மற்றும் தொழில் முனைவோர் நிறுவனங்களுக்குள் தலையிடவதில்லை என்று தி எகோநோமிஸ்ட்(The Economist) கூறுகிறது. மிகவும் குறைந்த ஊழல் மற்றும் திறமையான அதிகாரத்துவம் குஜராத் மாநிலத்தில் உள்ளது என்று அவ்வறிக்கை கூறுகிறது. அம்மாநிலத்தின் வளர்ச்சி விகிதம், வேகமாக பொருளாதாரம் வளர்ந்து வரும் சில சீனா பகுதிகளுடன் ஒப்பிடும் அளவிற்கு அதிகமாக உள்ளது. மேலும், குஜராத்தின் வளர்ச்சி பிற இந்திய மாநிலங்களின் வளர்ச்சியை விட அதிகமாக இருந்துக்கொண்டே இருக்கிறது.\n\n\n\n\n\n"}
{"id": "201996", "url": "https://ta.wikipedia.org/wiki?curid=201996", "title": "நெய்வேலி", "text": "நெய்வேலி\n\nநெய்வேலி (ஆங்கிலம்:Neyveli), இந்தியாவின், தமிழ்நாடு மாநிலத்தில் அமைந்துள்ள கடலூர் மாவட்டத்தில் உள்ள குறிஞ்சிப்பாடி வட்டத்தில் இருக்கும் நகரியம் ஆகும். \n\nஇங்கு நெய்வேலி பழுப்பு நிலக்கரி சுரங்கங்களும், மின் சக்தி ஆலைகளும் அமைந்துள்ளன. தமிழ்நாடு, கேரளம், கர்நாடகா, ஆந்திரா, பாண்டிச்சேரி மற்றும் பல மாநிலங்களுக்கு இங்கிருந்து மின்சாரம் வழங்கப்பட்டு வருகிறது. மின்சாரம் தயாரிப்பதே இந்த நகரத்தின் பிரதான தொழில் ஆகும். 1956 ஆம் ஆண்டு அன்றைய பிரதமர் ஜவகர்லால் நேருவால் நெய்வேலி பழுப்பு நிலக்கரி ஆலயம் நிறுவப்பட்டு செயலுக்கு வந்தது. \n\nSection::::வரலாறு.\nதமிழ்நாடு மாநிலம், கடலூர் மாவட்டம் குறிஞ்சிப்பாடி வட்டத்தில் அமைந்துள்ள தொழில் நகரமாகும். இந்த நகரம் வடலூரிலிருந்து சுமார் 8 கி.மீ தூரத்திலும், பண்ருட்டியிலிருந்து சுமார் 18 கி.மீ தூரத்திலும் அமைந்துள்ளது. இது சென்னை - கும்பகோணம் 45சி தேசிய நெடுஞ்சாலைக்கு மேற்கிலும், கடலூர் - சேலம் நெடுஞ்சாலைக்கு வடக்கிலும் அமைந்துள்ளது.\n\nSection::::1935க்கு முன்.\nதற்பொழுது நெய்வேலி நகரம் உள்ள இடத்திலிருந்து சுமார் 7 கி.மீ தூரம் தெற்கில்தான் நெய்வேலி கிராமம் இருந்தது. அங்கு வாழ்ந்த ஜம்புலிங்க முதலியார் என்பவர் 1935 இல் தன் நிலத்தில் ஆழ்துளை கிணறு தோண்டினார். கிணற்றிலிருந்து கருமையான பொருள் வெளிப்பட்டது. அதை அரசுக்கு அனுப்பி வைத்தார்.அரசு அதனை ஆய்விற்கு அனுப்பியது. அந்த ஆய்வில் பழுப்பு நிலக்கரி என முடிவு கிடைத்தது. அரசு நெய்வேலியை சுற்றிலும் உள்ள இடங்களில் ஆய்வு செய்து நிலத்தடியில் ஏராளமான நிலக்கரி படிவங்கள் இருப்பதை உறுதி செய்தது. ஒன்றிய அரசு 1956 இல் நிலக்கரியைத் தோண்டி எடுத்து மின்சாரம் தயாரிக்க என். எல். சி நிறுவன அமைப்பை ஏற்படுத்தியது. இது ஒரு பொதுத்துறை நிறுவனமாகும். நெய்வேலி கிராமத்\nதில் முதன் முதலில் பழுப்பு நிலக்கரி கண்டுபிடிக்கப்பட்டதால் நிறுவனத்திற்கு நெய்வேலி பழுப்பு நிலக்கரி நிறுவனம் என பெயர் சூட்டியது.\n\nSection::::வெளியேற்றப்பட்ட கிராமங்கள்.\nநிலக்கரி வெட்டி எடுக்கவும் என். எல். சி நிறுவனத்தில் பணியாற்றும் தொழிலாளர்களுக்கு குடியிருப்புகள் கட்டவும் அலுவலகங்கள் கட்டவும் கீழ்க்கண்ட கிராமங்கள் வெளியேற்றப்பட்டன. \n\nவெளியேற்றப்பட்ட கிராம மக்களுக்கு விருத்தாசலத்திற்கு வடக்கில் உள்ள விஜயமா நகரம் மற்றும் கிழக்கே உள்ள புதுக்கூரைப்பேட்டை கிராமத்தில் மனைகள் வழங்கப்பட்டன.\n\nSection::::நெய்வேலி நகரிய அமைப்பு.\nநெய்வேலி நகரியம் நன்கு திட்டமிட்டு அமைக்கப்பட்டது. நெய்வேலி 32 வட்டங்களாகப்(Block) பிரிக்கப்பட்டுள்ளது. ஒரு வட்டம் என்பது 1 கி.மீ க்கு, 1.கி.மீ என பிரிக்கப்பட்டுள்ளது. அதாவது ஒரு வட்டம் ஒரு சதுர கிலோ மீட்டர் அளவுள்ளது. ஒவ்வொரு வட்டத்தைச் சுற்றிலும் இரட்டைச் சாலைகள் போடப்பட்டுள்ளது. முதல் வட்டத்தில் என்.எல்.சி நிர்வாக அலுவலகங்கள் கட்டப்பட்டுள்ளன. இரண்டாவது வட்டம் முதல் முப்பதாவது\nவட்டம் வரை மக்கள் குடியிருப்புகள் கட்டப்பட்டுள்ளன. \n\nSection::::நகரிய நிர்வாகம்.\nநகரிய நிர்வாக அலுவலகம் வட்டம் 10 இல் உள்ளது. மின் வசதியைக் கவனிக்க, நீர் வசதியைப் பராமரிக்க, கட்டிடங்களைப் பராமரிக்க, சாலைகளைப்போடவும் பராமரிக்கவும், நகர பேருந்துகளை ஓட்டுதல் மற்றும் பராமரித்தல்,தெரு விளக்குகளைப் போட்டு பராமரித்தல்,சாலை மற்றும் அலுவலகங்களின் சுகாதாரத்தைப்பாதுகாத்தல், நூலகங்களைப் பராமரித்தல்,நகர நிர்வாகத்தில் பணியாற்றுவோருக்கு ஊதியம் வழங்குதல் ஆகிய\nபணிகளைச் செய்ய அங்கு தனித்தனி அலுவகங்கள் உள்ளன.\n\nSection::::புவியியல்.\nஇவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 87 மீட்டர் (285 அடி) உயரத்தில் இருக்கின்றது.\n\nSection::::மக்கள் வகைப்பாடு.\n2011-ஆம் ஆண்டு மக்கள் தொகை கணக்கெடுப்பின்படி, நெய்வேலி நகரியம் 32 உறுப்பினர்களையும், 25,827 குடும்பங்களையும் கொண்ட இந்நகரத்தின் மக்கள்தொகை 105,731 ஆகும். இந்நகரத்தின் எழுத்தறிவு 90.4% மற்றும் பாலின விகிதம் 1000 ஆண்களுக்கு, 980 பெண்கள் வீதம் உள்ளனர். 6 வயதிற்குட்பட்ட குழந்தைகளின் எண்ணிக்கை 7048 ஆகவுள்ளது. குழந்தைகள் பாலின விகிதம், 1000 ஆண் குழந்தைகளுக்கு, 897 பெண் குழந்தைகள் வீதம் உள்ளனர். பட்டியல் சமூகத்தினரும், பட்டியல் பழங்குடியினரும் முறையே 22,136 மற்றும் 784 ஆகவுள்ளனர். மக்கள்தொகையில் இந்துக்கள் 89.03%, இசுலாமியர்கள் 3.03%, கிறித்தவர்கள் 7.8%, தமிழ்ச் சமணர்கள் 0.05%, மற்றும் பிறர் 0.10% ஆகவுள்ளனர்.\n\nSection::::குடிநீர்.\nஆழ்துளை கிணறுகள் அமைத்து மேல் நிலைத்தொட்டி மூலம் வீடுகளுக்கு தண்ணீர் வசதி செய்து தந்துள்ளனர்.\n\n\nSection::::நிர்வாக அலுவலகம்.\nநெய்வேலி வட்டம் ஒன்றில் நிர்வாக அலுவலகம் உள்ளது. நெய்வேலி பழுப்பு நிலக்கரி நிறுவனம் சார்ந்த அனைத்து செயல்பாடுகளும், இங்கிருக்கும் அலுவலகத்தால் கட்டுப்படுத்தப்படுகிறது.\n\nSection::::சுரங்கம்.\nஆரம்பகாலத்தில் வட இந்தியாவில் உள்ள சுரங்கம் போன்று சுரங்கம் தோண்டினர். ஆனால் பூமியின் நீர் ஊற்றால் சுரங்கம் நீரால் நிரம்பி விட்டது. பின் ரஷிய நாட்டு அரசின் உதவியால் திறந்த வெளிச்சுரங்கம் தோண்டி கரியை எடுக்கின்றனர்.\n\nவரலாறு கூறுகிறது. இக்கோயிலில் முருகனின் கையில் வேலுக்கு பதில் வில் காணப்படுகிறது.\n\n"}
{"id": "201999", "url": "https://ta.wikipedia.org/wiki?curid=201999", "title": "இசுலாமியத் தமிழ் இலக்கியம்", "text": "இசுலாமியத் தமிழ் இலக்கியம்\n\nஇசுலாமிய சமயப் பின்புலம் கொண்டோர் இயற்றிய தமிழ் இலக்கியம் இசுலாமியத் தமிழ் இலக்கியம் எனப்படுகிறது. இசுலாமிய சமயம் தொடர்பான தமிழ் இலக்கியங்களே இவ்வாறு சிறப்பாக குறிப்பிடப்படுகின்றன.\n\nSection::::தமிழரிடையே இசுலாம்.\nதமிழ்நாட்டு மதுரையை தில்லி சுல்தான் படைகள் 1311 ஆம் ஆண்டு கைப்பெற்றின. விஜயநகரப் பேரரசு இவர்களை 1371 ஆம் ஆண்டு தோற்கடித்தது. தமிழ்நாட்டின் பல பகுதிகளை நவாப்புக்கள் 1690 - 1801 காலப்பகுதியில் ஆட்சி செய்தனர். தமிழ்நாட்டில் இசுலாம் பரவ இசுலாமிய ஆட்சி ஒரு முக்கிய காரணமாகும்.\n\nதமிழ்நாடு, தமிழீழ வணிகர்களுக்கும் அரபிய, மாலாய் முசுலீம் வணிகர்களுக்கும் இடையே பல நூற்றாண்டுகளாக வணிகம் நடந்தது. இவ்வாறு வணிகம் செய்ய வந்த சில அரபிய மாலாய் வணிகர்கள் தமிழ்ப் பெண்களை மணந்து இங்கேயே தங்கினர். இறுகிய சாதிய அமைப்புக் கொண்ட இந்து சமயத்தில் இருந்து விலகி சகோதரத்துவத்தைக் கொள்கையாக கொண்ட இசுலாமிய சமயத்துக்கு குறிப்பிடத்தக்க தமிழர்கள் மதம் மாறினர். இப்படி பல வழிகளில் இசுலாம் தமிழரிடையே பரவியது.\n\n\n\n\n\n"}
{"id": "202001", "url": "https://ta.wikipedia.org/wiki?curid=202001", "title": "ராமாபுரம் (பிரகாசம் மாவட்டம்)", "text": "ராமாபுரம் (பிரகாசம் மாவட்டம்)\n\nராமாபுரம், ஆந்திரப் பிரதேசத்தின், பிரகாசம் மாவட்டத்தில், ராசர்ல மண்டலத்தில் உள்ள ஊர். இதன் அஞ்சல் குறியீட்டு எண். 523 305 ஆகும். இவ்வூரின் தொலைபேசிக் குறியீட்டு எண் 08408 ஆகும்.\nஇங்கு புகழ் பெற்ற சித்திபைரவசாமி ஆலயம் உள்ளது.\n"}
{"id": "202003", "url": "https://ta.wikipedia.org/wiki?curid=202003", "title": "பாத திருவூர்", "text": "பாத திருவூர்\n\n\"பாத திருவூர்\" என்பது ஆந்திரப் பிரதேசத்தின் கிருஷ்ணா மாவட்டத்தின், திருவூர் மண்டலத்தில் உள்ள ஊர்.\n\nSection::::தகவல்கள்.\n2001 ஆம் ஆண்டின் மக்கள் தொகைக் கணக்கெடுப்பின்படி, 5484 மக்கள் இங்கு வசிக்கின்றனர் இதில் 3136 ஆண்களும். 2348 பெண்களும் அடங்குவர்.\n\nSection::::அண்மைய ஊர்கள்.\nஇந்த ஊரின் அருகில் அக்கபாலெம், கொகிலம்பாடு, அஞ்சனேயபுரம், ரோலுபாடி, வாவிலால ஆகிய ஊர்கள் உள்ளன.\n"}
{"id": "202008", "url": "https://ta.wikipedia.org/wiki?curid=202008", "title": "கே. சுப்பிரமணியம்", "text": "கே. சுப்பிரமணியம்\n\nகிருஷ்ணசுவாமி சுப்பிரமணியம் (\"Krishnaswami Subramaniam\", ஏப்ரல் 20, 1904 – ஏப்ரல் 7, 1971) 1930களிலும், 40களிலும் புகழ்பெற்று விளங்கிய தமிழ்த் திரைப்பட இயக்குனர். பொதுவாக கே. சுப்பிரமணியம் என அழைக்கப்பட்டவர். கும்பகோணத்தைச் சேர்ந்த வழக்குரைஞரான இவர் 1936 இலிருந்து 1945 வரை பல தமிழ்த் திரைப்படங்களை இயக்கியவர். எம். கே. தியாகராஜ பாகவதர், எஸ். டி. சுப்புலட்சுமி, என். எஸ். கிருஷ்ணன் பி. யு. சின்னப்பா ஆகிய நடிகர்களைக் கொண்டு இந்திய சுதந்திர போராட்டத்திற்கு ஆதரவான பல படங்களை இயக்கியவர்.\"தமிழ்த் திரையுலகின் தந்தை’ என்று வழங்கப்படுகிறார்.\n\nSection::::வாழ்க்கைச் சுருக்கம்.\nகே. சுப்பிரமணியம் தமிழ்நாடு தஞ்சை மாவட்டம் பாபநாசத்தில், பிரபல வழக்குரைஞராக இருந்த கிருஷ்ணசுவாமி ஐயருக்குப் பிறந்தார். தந்தையைப் போலவே சட்டம் படித்த இவர், கும்பகோணத்தில் வழக்குரைஞராகச் சிலகாலம் பணியாற்றினார். பின்னர், திரைப்படத் துறையின் மீதுள்ள ஈடுபாட்டால் சென்னைக்கு வந்தார்.\n\nSection::::திரைப்படத் துறையில்.\nதமிழ்த் திரைப்பட முன்னோடிகளுள் ஒருவரும், இயக்குனருமான ராஜா சாண்டோவிடம் உதவி இயக்குனராகச் சேர்ந்தார். அவருடன் இணைந்து பேயும் பெண்ணும் (1930), அநாதைப்பெண் (1930), இராஜேஸ்வரி (1931), உஷாசுந்தரி (1931) ஆகிய ஊமைப் படங்களில் பணியாற்றினார். பின்னர் இராம அழகப்பச் செட்டியாருடன் இணைந்து மீனாட்சி சினிட்டோன் என்ற திரைப்பட நிறுவனத்தை ஆரம்பித்து பவளக்கொடி என்ற தனது முதலாவது திரைப்படத்தைத் தயாரித்தார். இத்திரைப்படத்திலேயே தியாகராஜ பாகவதர், எஸ். டி. சுப்புலட்சுமி ஆகியோர் அறிமுகமானார்கள். சுப்புலட்சுமியை பின்னர் கே. சுப்பிரமணியம் மணந்து கொண்டார். சாதி அமைப்பைச் சாடி பாலயோகினி (1937) என்ற திரைப்படத்தை எடுத்தார்.\n\nSection::::தென்னிந்திய திரைப்பட வர்த்தக சபை.\nஇயக்குநர் கே. சுப்ரமணியத்தின் இடைவிடாத முயற்சியின் பயனாய் 1939 ஆம் ஆண்டு ஏப்ரலில் தென்னிந்திய திரைப்பட வர்த்தக சபை தோன்றியது. அதன் முதல் தலைவராக எஸ். சத்தியமூர்த்தி இருந்தார்.\n\nSection::::தியாக பூமிக்கு - கல்கியின் பாராட்டு.\n1939 மே-20ல் திரைக்கு வந்த \"கல்கி\"யின் தியாக பூமியைப்பற்றி கல்கியின் கருத்துரை-( ஆனந்த விகடனில் உள்ளபடியே)\n\" இயக்குநர் சுப்ரமணியத்துக்கே முழுதும் சேர வேண்டிய இந்த பெருமையைப் பகிர்ந்து கொள்ள எனக்கு இஷ்டமில்லை. \"தியாக பூமி\" கதையில் இரண்டு மூன்று இடங்களில் அப்போது தேசத்தில் நடந்து வந்த சுதந்திர இயக்கத்தைப் பற்றி விவரிக்கப்பட்டிருக்கிறது. மகாத்மா காந்தியின் ஆத்ம சக்தியினால் நாடெங்கும் நடந்து வந்த அற்புதத்தை வெகு அழகாகவும், பொருத்தமாகவும் சித்திரித்திருக்கிறார்.\"காந்தி மகான் தலையை அசைத்தார், தேசத்தில் பெரிய புரட்சி ஏற்பட்டது.\" \n\nSection::::இன்பசாகரன்.\nபடப்பிடிப்புத் தளத்தில் ஏற்பட்ட தீவிபத்தில் இப்படத்தின் படிகள் எரிந்து போயின. இதனால் இப்படம் வெளிவரவில்லை. தீ விபத்துக்குப் பிறகு (எம். யூ. ஏ. சி. ஸ்டூடியோ) படப்பிடிப்பு நிலையம் கடனில் மூழ்கி, ஏலம் விடப்பட்டது. ஏலத்தில் எடுத்த எஸ். எஸ். வாசன் அந்த இடத்தில் செமினியை நிர்மாணித்தார்.\n\n"}
{"id": "202010", "url": "https://ta.wikipedia.org/wiki?curid=202010", "title": "சங்கெம்", "text": "சங்கெம்\n\n\"சங்கெம்\" என்பது ஆந்திரப் பிரதேசத்தின் நிசாமாபாது மாவட்டத்தில், போதன் மண்டலத்திற்கு உட்பட்ட ஊர். இதன் அஞ்சல் குறியீட்டு எண் 503 185 ஆகும். தொலைபேசிக் குறியீடு 08467 ஆகும்.\n"}
{"id": "202015", "url": "https://ta.wikipedia.org/wiki?curid=202015", "title": "பால தேவராயன்", "text": "பால தேவராயன்\n\nபால தேவராய சுவாமிகள் என்பவர் ஒரு தமிழ்ப் புலவராவார். இவர் 1857 இல் தொண்டை நாட்டு வல்லூரில் வாராச்சாமி பிள்ளை என்பவருக்கு மகனாக பிறந்தார். இவரது இயற்பெயர் \"தேவராயன்\" இவர் இவர் கணக்கர் வேலை பார்த்துவந்தார். நோய்நொடி இல்லாமலும், அழிவு நேராமலும் காக்கவேண்டும் என்று உடலின் ஒவ்வொரு உறுப்பின் பெயராகச் சொல்லி \"காக்க\" இறைவனை வேண்டுவதும். இறைவனைத் தலையால் வணங்குவது முறை ஆகலின் உறுப்புக்கள் தலையிலிருந்து வரிசைப்படுத்தப்பட்டு இவ் வேண்டுதல் அமையும். அன்றாட கடன்களை முடித்த பின்னர் தூய்மையான ஓரிடத்தில் இருந்துகொண்டு இந்தக் காப்புப் பாடல்களைச் சொல்லவேண்டும் என்று விநாயக கவச நூலின் பதிப்பு குறிப்பிடுகிறது. இவ்வாறு பாடி இறைவனைவேண்டும் கவசங்கள் ஆறு 1. சிவ கவசம். 2. கந்த சஷ்டி கவசம், 3. சண்முக கவசம், 4. சத்தி கவசம், 5. விநாயகர் அகவல் 6. நாராயண கவசம் இவைகளில் கவசங்களில் உலகம் முழுமைக்கும் உள்ள ஆன்மீக அன்பர்கள் பெரிதும் பாடி வேண்டும் கவசம் கந்த சஷ்டி கவசமாகும் \nஇதனை இயற்றிய முனிவர் பாலதேவராயன் ஆவார்.\n"}
{"id": "202018", "url": "https://ta.wikipedia.org/wiki?curid=202018", "title": "திரைப்படத் திறனாய்வு", "text": "திரைப்படத் திறனாய்வு\n\nதிரைப்படத் திறனாய்வு என்பது திரைப்படங்களைத் தனித்தனியாகவும், ஒன்றாகவும் பகுத்தாய்ந்து மதிப்பிடுவதைக் குறிக்கும். பொதுவாகத் திரைப்படத் திறனாய்வை இரண்டு வகைகளாகப் பிரிக்கலாம். ஒன்று ஊடகத் திறனாய்வு. இது செய்தித் தாள்கள், பிற மக்கள் ஊடகங்களில் ஒழுங்காக இடம்பெறுபவை. மற்றது துறைசார் அறிஞர்களால் திரைப்படக் கோட்பாடுகளை அடிப்படையாகக் கொண்டு செய்யப் படும் கல்விசார் திறனாய்வுகள். இது பெரும்பாலும் கல்விசார் ஆய்விதழ்களில் வெளிவருகின்றன.\n\nSection::::ஊடகத் திறனாய்வு.\nசெய்தித்தாள்கள், சஞ்சிகைகள், ஒலிபரப்பு மற்றும் ஒளிபரப்பு ஊடகங்கள், இணைய வெளியீடுகள் போன்றவற்றைச் சார்ந்த திரைப்படத் திறனாய்வாளர்கள் பெரும்பாலும் புதிய வெளியீடுகளையே திறனாய்வு செய்கின்றனர். செல்வாக்குள்ள ஊடகங்களில் வெளியாகும் திறனாய்வுகள் ஒரு திரைப்படத்தைப் பார்ப்பதா இல்லையா என மக்கள் தீர்மானிப்பதில் பெரும் பங்கு வகிக்கின்றன. இதன் காரணமாக இவ்வகைத் திறனாய்வுகள் ஒரு திரைப்படத்தின் வெற்றி தோல்விகளை முடிவு செய்ய வல்லவையாக இருக்கின்றன.\n\nSection::::கல்விசார் திறனாய்வு.\nதிரைப்படங்கள் தொடர்பான கல்விசார் திறனாய்வுகள் திரைப்படக் கோட்பாடுகளை அடிப்படையாகக் கொண்டு செய்யப்படுகின்றன. இவ்வகைத் திறனாய்வுகள் ஒரு திரைப்படம் ஏன் சரியாக வருகிறது, எப்படிச் சரியாக வருகிறது, அது குறிக்கும் பொருள், அது மக்கள்மீது கொண்டிருக்கும் தாக்கம் போன்ற விடயங்களைப் புரிந்துகொள்ள முயல்கின்றன. இவ்வாறான திறனாய்வுகள் பொதுவாக மக்கள் ஊடகங்களில் இடம்பெறுவது இல்லை. இவை கல்விசார் ஆய்விதழ்களில் அல்லது புலமைசார் கலை இலக்கிய வாசகர்களைக் கொண்ட இதழ்களில் வெளியாகின்றன. \n"}
{"id": "202023", "url": "https://ta.wikipedia.org/wiki?curid=202023", "title": "கேப்ரியெல்லா ஐஸ்லர்", "text": "கேப்ரியெல்லா ஐஸ்லர்\n\nமரியா கேப்ரியெல்லா டி ஜீசஸ் ஐஸ்லர் மொரலெஸ் (María Gabriela de Jesús Isler Morales) (பிறப்பு ஏப்ரல் 21, 1988) என்பவர் வெனிசுவேலாவின் நடனக் கலைஞரும், பிரபஞ்ச அழகியும், தொலைக்காட்சி நிகழ்ச்சித் தொகுப்பாளரும் ஆவார். 2013 ஆம் ஆண்டுக்கான பிரபஞ்ச அழகிப் போட்டியில் பட்டத்தைக் கைப்பற்றியவர். 2012 ஆம் ஆண்டின் மிஸ் வெனிசுவேலா பட்டத்தைப் பெற்றார். வெனிசுவேலாவில் இருந்து பிரபஞ்ச அழகிப் பட்டத்தைப் பெறும் ஏழாவது நபர் ஆவார். மேலும் 2009 ஆம் ஆண்டில் இருந்து, கடந்த ஆறு ஆண்டுகளில் பிரபஞ்ச அழகிப் பட்டத்தினைப் பெறும் மூன்றாவது நபரும் ஆவார். கேப்ரியல்லா தற்போது யுனிவர்ஸ் ஆஃப் பிளஸ்ஸிங்ஸ் ஃபன்ட் (சர்வதேச ஆசீர்வதிக்கப்பட்ட நிதி நிறுவனம்) எனும் நிறுவனத்தின் தலைமை நிர்வாக அதிகாரியாகப் பணிபுரிகிறார். இந்த நிறுவனமானது 501(c)3 மீச்சிறு வாழ்க்கைத் திறன்கள் மற்றும் தனி வளர்ச்சி பெறுதலுக்கான ஆலோசனைகளை வழங்குவதன் மூலம் இளம் யுவதிகள் மற்றும் பெண்களுக்கு தன்மேம்பாடு பெறச் செய்வதை நோக்கமாகக் கொண்டு செயல்படுவது ஆகும்.\n\nSection::::தனிப்பட்ட வாழ்க்கை.\nமரியா ஐஸ்லர் வெலன்சியா நகரத்தில் ஏப்ரல் 21, 1988 இல் பிறந்தார். தனது சிறுவயதிலிருந்தே மரகேயில் வாழ்ந்து வந்தார். விற்பனை மற்றும் மேலாண்மைப் பிரிவில் இளங்கலைப் பட்டம் பெற்றார். இவர் சுவிட்சர்லாந்து மற்றும் ஜெர்மனி பாரம்பரியங்களைப் பின்பற்றினார். லோசான் நகரத்தில் தனது தாத்தா இருந்ததனால் சுவிட்சர்லாந்து குடியுரிமையைப் பெற்றார். இவரின் குடும்பப் பெயரான ஐஸ்லர் என்பது சுவிட்சர்லாந்துக் குடும்பங்களின் பொதுப் பெயராகும். தனது பதினான்காம் வயதிலிருந்தே விளம்பரத் துறையில் நடித்தார். இதன்மூலம் தனது தாய் மற்றும் பாட்டியைக் கவனித்துக் கொண்டார்.\n\nSection::::மிஸ் வெனிசுவேலா 2012.\nஆகத்து 30, 2012 கரகஸ் இல் நடைபெற்ற மிஸ் வெனிசுவேலா போட்டியின் இறுதிச் சுற்றில் இருபத்தி நான்குப் போட்டியாளர்களில் ஒருவராக ஐஸ்லர் இருந்தார். இதில் மிஸ் எலகன்ஸ் பட்டம் (நளினம் அல்லது அழகு) பெற்றார் . மேலும் குரிகோ நகரத்தில் இருந்து மிஸ் வெனிசுவேலா விருதினைப் பெறும் ஒன்பதாவது நபர் ஆனார். இதன் மூலம் பிரபஞ்ச அழகிப் போட்டிக்கு வெனிசுலேவா நாட்டைப் பிரநிதித்துவம் செய்யும் உரிமையைப் பெற்றார்.\n\nSection::::பிரபஞ்ச அழகி 2013.\nநவம்பர் 9, 2013 இல் மாஸ்கோ, உருசியாவில் நடைபெற்ற பிரபஞ்ச அழகிப் போட்டியில் வெனிசுவேலாவின் சார்பாக மரியா ஐஸ்லர் கலந்துகொண்டார் . அதில் 2012 ஆம் ஆண்டின் பிரபஞ்ச அழகியான அமெரிக்க ஐக்கிய நாட்டைச் சேர்ந்த ஒலிவியா கல்போ, மரியா ஐஸ்லருக்கு பிரபஞ்ச அழகிக்கான மகுடத்தைச் சூட்டினார். 2009 ஆம் ஆண்டிலிருந்து ஆறு வருடங்களில் வெனிசுவேலா நாட்டைச் சேர்ந்தவர் மூன்றாவது முறையாக இவ்விருதினைப் பெறுகிறார்.\n\nSection::::சர்வதேச ஆசிர்வதிக்கப்பட்ட நிதி நிறுவனம்.\nகேப்ரியல்லா தற்போது யுனிவர்ஸ் ஆஃப் பிளஸ்ஸிங்ஸ் ஃபன்ட் (சர்வதேச ஆசீர்வதிக்கப்பட்ட நிதி நிறுவனம்) எனும் நிறுவனத்தினைத் துவங்கி அதன் தலைமை நிர்வாக அதிகாரியாகப் பொறுப்பேற்றார். இந்த நிறுவனமானது 501(c)3 மீச்சிறு வாழ்க்கைத் திறன்கள் மற்றும் தனி வளர்ச்சி பெறுதலுக்கான ஆலோசனைகளை வழங்குவதன் மூலம் இளம் யுவதிகள் மற்றும் பெண்களுக்கு தன்மேம்பாடு பெறச் செய்வதை நோக்கமாகக் கொண்டு செயல்படுவது ஆகும். இதனை இவர் துவங்குவதற்குக் காரணம் இவர் வாழ்ந்து வந்த வெனிசுவேலாவில் வளரிளமையில் கருவுறல் மற்றும் பேறுகால இறப்பு விகிதங்கள் அதிகமாக இருந்தன. அதனைக் குறைக்கும் விதமாக இவரின் நிறுவனத்தின் மூலமாக ஆலோசனைகள் வழங்கப்படுகின்றன.\n\n"}
{"id": "202024", "url": "https://ta.wikipedia.org/wiki?curid=202024", "title": "மல்லி (தொலைக்காட்சித் தொடர்)", "text": "மல்லி (தொலைக்காட்சித் தொடர்)\n\nமல்லி இத் தொடர் ஒவ்வொரு வாரமும் (திங்கள் முதல் வெள்ளி வரை மாலை 6.30 மணிக்கு) புதுயுகம் தொலைக்காட்சியில் ஒளிபரப்பான மெகா தொடர். இத் தொடரில் நடிகை சோனியா அகர்வால் முக்கிய கதாபத்திரத்தில் நடித்தார் அதன் பிறகு அவருக்கு பிறகு சந்திரா நடித்தார். சிறுவர்களுக்கான தொலைக்காட்சித் தொடர். சிறுவர்களின் நிஜமான வாழ்க்கையைச் சொல்லும் கதைதான் மல்லி.\n\nஇந்த தொடருக்கு திரைக்கதை வசனம் தாமிரா எழுத, ஏ.ரமேஷ்குமார் ஒளிப்பதிவு செய்கிறார். கிராங்க் மீடியா ஒர்க்ஸ் சார்பில் ரமேஷ் கிருஷ்ணன் தயாரிக்க, ஏ.ஆர்.ரமேஷ் இயக்குகிறார்.\n\n\nSection::::பாடல் மற்றும் இசை.\nஇந்த தொடருக்கு கவிஞர் யுகபாரதி பாடல் எழுத, ரமேஷ் விநாயகம் பாடலுக்கு இசையமைக்க, அரவிந்த் சித்தார்த் பின்னணி இசை அமைக்கிறார். \n\n\n"}
{"id": "202025", "url": "https://ta.wikipedia.org/wiki?curid=202025", "title": "ஆண் நண்பர்", "text": "ஆண் நண்பர்\n\nஆண் நண்பர் என்ற சொல் ஒருவருக்கு உள்ள பணியிடம், விளையாட்டு, அரசியல், பொருளாதாரம் சார்ந்து தன்னை எந்த ஒரு நேர்வுகளிலும், உடன் இருக்கும் ஆண்கள் உறவையும், காதல் நிகழ்வு மற்றும்/அல்லது பாலியல்/நெருங்கிய உறவையும் குறிப்பிடுகிறது. பொதுவாக இது குறுகிய கால உறவாகவுள்ளது. ஆண் நண்பர் சுவைஞன், அழகானவன், பொருத்தமானவன் மற்றும் உள்ளத் துணை என்ற அர்த்தம் கொள்ளும் ஆங்கிலப் பதங்களிலும் அழைக்கப்படுவர்.\n\nSection::::பயன்பாடு.\nபெரும்பாலும் இச்சொல், ஒருவருக்கு பள்ளித் தோழன், தற்செயலாய் நடந்த அசாதாரண நேர்வுகளில் மனம், சார்ந்த உறவைக் குறிக்கப் பயன்படுகிறது. \nசில நேரங்களில், இந்தச் சொல், திருமணமற்று கூடியிருக்கும் உறவு (\"Living Together\") உடையோரையும் (பெண்கள்) சுட்டுவதாகக் கொள்ளலாம்.\n\nSection::::புராணங்களில்.\nதெய்வீக தன்மையுடைய கிருட்டிணனுக்கும் குசேலருக்கும், கிருட்டிணனுக்கும், அருச்சுனனுக்கும் இருந்த உறவுகளைக் குறிக்கும்\n\nSection::::சங்க காலத்தில்.\nஅதியமானுடன்- ஔவையாரின் நட்பு\nஔவையார் - பரம்பு நாட்டு மன்னன் பாரியின் நட்பு அவனது பெண்மக்கள் அங்கவை சங்கவை மலையரசனான தெய்வீகன் என்பவருக்குத் திருமணம் செய்துவைத்தது.\n\n"}
{"id": "202033", "url": "https://ta.wikipedia.org/wiki?curid=202033", "title": "அழகி (தொலைக்காட்சித் தொடர்)", "text": "அழகி (தொலைக்காட்சித் தொடர்)\n\n\"\n\nஅழகி விகடன் ஒளித்திரை தயாரிப்பில் இ. விக்கிரமாதித்தன் இயக்கத்தில் அக்டோபர் 10, 2011ஆம் ஆண்டு முதல் மார்ச் 4, 2016ஆம் ஆண்டு வரை திங்கள் முதல் வெள்ளி வரை இரவு 10:30 மணிக்கு சன் தொலைக்காட்சியில் ஒளிபரப்பான குடும்ப கதைக்களத்தை கொண்ட மெகா தொடர் ஆகும். \nஇந்த தொடர் 1,101 அத்தியாயங்களில் நிறைவடைந்தது.\n\nSection::::கதை சுருக்கம்.\nகணவனை இழந்த சுந்தரி என்னும் பெண், தனது மூன்று குழந்தைகளையும் வளர்த்து ஆளாக்குவதில் சந்திக்கும் போராட்டங்களை விவரிக்கிறது இத்தொடர்.\n\n\nSection::::மொழிமாற்றம்.\nஇந்த தொடர் தெலுங்கு மொழியில் அம்மா என்ற பெயரில் மறு தயாரிப்பு செய்யப்பட்டு திங்கள் முதல் வெள்ளி வரை இரவு 7:30 மணிக்கு ஜெமினி தொலைக்காட்சி யிலும் மற்றும் மலையாளம் மொழியில் அம்மா மனசு என்ற பெயரில் மறு தயாரிப்பு செய்யப்பட்டு சூர்யா டிவி யில் ஒளிபரப்பானது.\n\n\n"}
{"id": "202034", "url": "https://ta.wikipedia.org/wiki?curid=202034", "title": "பி. வி. ராஜமன்னார்", "text": "பி. வி. ராஜமன்னார்\n\nபி. வி. ராஜமன்னார் எனச் சுருக்கமாக அறியப்படும் பகாலா வெங்கடரமண ராவ் ராஜமன்னார் (\"Pakala Venkataramana Rao Rajamannar\", 1901–1979) ஓர் இந்திய நீதியரசர் ஆவார். இவர் தமிழக ஆளுநராக 1957 முதல் 1958 வரை தற்காலிகமாகப் பொறுப்பு வகித்துள்ளார். இந்தியா விடுதலை பெற்ற பின்னர் சென்னை உயர் நீதிமன்றத்தின் முதல் இந்தியத் தலைமை நீதிபதியாக பொறுப்பேற்று 1948 முதல் 1961 வரை அப்பதவியில் இருந்தார்.\n\n1969இல் மாநில சுயாட்சி மற்றும் மைய அரசு-மாநில அரசுகளுக்கிடையேயான உறவாடல் குறித்து அப்போது புதியதாக தேர்ந்தெடுக்கப்பட்ட திமுக அரசு நியமித்த மூவர் குழுவிற்கு தலைவராகப் பணியாற்றினார். 1966-1969 காலகட்டத்தில் பி.வி. இராசமன்னார் இந்திய நான்காவது நிதிக் கமிசனின் தலைவராகவும் இருந்தார்.\n\nசட்டத்துறை, நிர்வாகத்துறை நீங்கலாக இராசமன்னாருக்கு கலைகளிலும் மிகுந்த ஆர்வம் இருந்தது. புது தில்லியிலிருந்த சங்கீத நாடக அகாதமியின் முதல் நியமிக்கப்பட்ட தலைவராக பணியாற்றினார். இந்த அகாதமி வழங்கும் மிக உயரிய விருதான சங்கீத நாடக அகாதமி கூட்டாளர் விருது 1964இல் இவருக்கு வழங்கப்பட்டது.\n\nசென்னை கே.கே. நகரில் உள்ள பி.வி.இராசமன்னார் சாலை இவரைப் பெருமைப்படுத்துமாறு பெயரிடப்பட்டுள்ளது.\n\n"}
{"id": "202035", "url": "https://ta.wikipedia.org/wiki?curid=202035", "title": "பி. சந்திர ரெட்டி", "text": "பி. சந்திர ரெட்டி\n\nபி. சந்திர ரெட்டி (\"P. Chandra Reddy\") அல்லது பலகணி சந்திர ரெட்டி (சூலை 1, 1904–அக்டோபர் 7, 1976) ஓர் இந்திய நீதியரசர் ஆவார். இவர் நெல்லூரிலுள்ள வி.ஆர். மேநிலைப் பள்ளியிலும் சென்னையிலுள்ள பச்சையப்பன் கல்லூரியிலும் கல்வி கற்றார். ஆகத்து 13,1928 இல் சென்னை உயர் நீதிமன்றத்தில் வழக்குரைஞராக சேர்ந்தார். குடியியல் வழக்குகளையும் குற்றவியல் வழக்குகளையும் எடுத்துக்கொண்டார். இந்த நீதிமன்றத்திலேயே சூலை 16, 1949இல் கூடுதல் நீதியரசராகப் பொறுப்பேற்றார். சூலை 5, 1954இல் ஆந்திரப் பிரதேச உயர் நீதிமன்றம் உருவானபோது அங்கு நிரந்த பொறுப்பேற்றார். சில நாட்களில் தலைமை நீதிபதி பொறுப்பில் இருந்தார். பின்னர் ஆந்திர தலைமை நீதிபதியாக பணியாற்றினார். \n\nசிறிது காலம் ஆந்திர ஆளுநராக தற்காலிக பொறுப்பு வகித்தார். திசம்பர் 23, 1964இல் சென்னை உயர் நீதிமன்ற தலைமை நீதிபதியாக நியமிக்கப்பட்டார். திசம்பர் 24, 1964 முதல் பெப்ரவரி 7, 1965 வரை தமிழக ஆளுநராக தற்காலிகப் பொறுப்பில் இருந்தார். சனவரி 7 1966இல் பணி ஓய்வு பெற்றார். அக்டோபர் 7, 1976 இல் இயற்கையெய்தினார்.\n"}
{"id": "202036", "url": "https://ta.wikipedia.org/wiki?curid=202036", "title": "பூகம்பபூமியை புரிந்து வெல்வோம்", "text": "பூகம்பபூமியை புரிந்து வெல்வோம்\n\nபூகம்பபூமியை புரிந்து வெல்வோம் என்பது 2007 ஆம் ஆண்டு தமிழில் வெளிவந்த ஒரு நிலநடுக்கவியல்/பூகம்பவியல் தமிழ் நூல் ஆகும். பூவியியற்பியல், பூகம்பங்கள் தோன்றுவதற்கான காரணங்கள், பூகம்பத்தில் இருந்து பாதுகாத்துக் கொள்வதற்கான வழிகள், பூகம்பத்தை எதிர்வுகூற முடியுமா, முக்கிய பூகம்பங்கள், பூகம்ப ஆய்வுகள் போன்ற பல்வேறு செய்திகளை இந்த நூல் தொகுத்து தருகிறது. இந்த நூலில் புவியியற்பியல், பூகம்பவியல் தமிழ் கலைச்சொற்கள் பல எடுத்தாளப்பட்டுள்ளன.\n"}
{"id": "202090", "url": "https://ta.wikipedia.org/wiki?curid=202090", "title": "புஷ்பா தங்கதுரை", "text": "புஷ்பா தங்கதுரை\n\nபுஷ்பா தங்கதுரை (1931 - நவம்பர் 10, 2013) எனும் புனை பெயர் கொண்ட ஸ்ரீ வேணுகோபாலன் தமிழ்நாட்டைச் சேர்ந்த எழுத்தாளர். இவர் சுமார் 2 ஆயிரம் புதினங்களுக்கு மேல் எழுதியுள்ளார். இவரது படைப்புகள் இந்தி உள்ளிட்ட பல மொழிகளில் மொழிபெயர்க்கப்பட்டுள்ளன. இவர் நாடகம், சிறுகதை, நாவல், புதினம், திரைக்கதை, தொலைக்காட்சி தொடர்கள் மற்றும் மத, புனித யாத்திரைக் கட்டுரைகள் எழுதியுள்ளார்.\n\nSection::::வாழ்க்கைக் குறிப்பு.\nபுஷ்பா தங்கதுரை 1931ஆம் ஆண்டு திருநெல்வேலி மாவட்டத்தில் கீழநத்தம் கிராமத்தில் பிறந்தவர். இவருக்கு ஒரு சகோதரி உண்டு. 1949 இல் இவர் எழுதிய முதல் கதையை தினமணிக்கதிர் நாளிதழ் வெளியிட்டது. இவரிடம் ஆறு லட்சத்திற்கும் மேற்பட்ட புத்தகங்கள் உள்ளன. ‘ரஸவாதி' என்ற பெயரில் எழுதி, வாசகர்களைச் சிலிர்க்கவைத்த ஆர்.சீனிவாசன் என்ற எழுத்தாளருக்கு மாணவப் பருவத்தில் கையெழுத்துப் பத்திரிகைகள் நடத்த துணையாக இருந்திருக்கிறார் ஸ்ரீவேணுகோபாலன்..\n\n\n\n\nSection::::மறைவு.\nதிருமணம் செய்து கொள்ளாமல் வாழ்ந்து வந்த புஷ்பா தங்கதுரை உடல்நலம் பாதிக்கப்பட்டு சென்னை ராஜீவ் காந்தி அரசு மருத்துவமனையில் அனுமதிக்கப்பட்டிருந்தார். 2 வார காலமாக உயிர் காக்கும் கருவிகளின் உதவியுடன் சுவாசித்து வந்த அவர் நவம்பர் 10ஆம் தேதி 2013ல் சிகிச்சை பலனின்றி உயிரிழந்தார்.\n"}
{"id": "202091", "url": "https://ta.wikipedia.org/wiki?curid=202091", "title": "நிதாகத் சட்டம்", "text": "நிதாகத் சட்டம்\n\nநிதாகத் சட்டம் (Saudization) என்பது சவூதிய உள்நாட்டு இளைஞர்களுக்கு வேலை வாய்ப்பை வழங்குவதை உறுதிப்படுத்தும் சட்டமாகும்.\n\nSection::::அறிமுகம்.\nஇச்சட்டம் ஜூன் 2011 இல் சவூதி தொழிலாளர் அமைச்சகத்தால் அறிமுகம் செய்யப்பட்டது.\n\nஇந்த சட்டம் தொழில் நிறுவனங்களை சிறிய, நடுத்தர, பெரிய, மிகப் பெரிய என வகைப்படுத்தி உள்ளது.\nசவூதி அரேபிய தொழில் நிறுவனங்கள் மற்றும் அரசுப் பணிகளில் 10 முதல் 30 சதவீதம் வரை உள்ளூர் மக்களுக்கு ஒதுக்கப்படும். 10 க்கும் குறைவான ஊழியர்கள் பணிபுரியும் நிறுவனங்களுக்கு விலக்கு, எனினும் ஒரு உள்ளூர் ஊழியர் இருக்க வேண்டும்.\n\nஇந்த சட்டத்தால் சவூதி அரேபியாவில் பணிபுரியும் பல்லாயிரக்கணக்கான வெளிநாட்டவர் வேலை இழக்க நேரிடும் விசா காலம் முடிந்த பிறகும் தங்கி உள்ளவர்கள் புதிய சட்டத்தால் பாதிக்கப்படுவர்.\nSection::::காலக்கெடு.\n2013 க்குள் இச்சட்டத்தை நடைமுறைப் படுத்த காலக்கெடு நிர்ணயிக்கப்பட்டுள்ளது.\nSection::::புதிய கட்டுப்பாடு.\nசவுதி அரேபியாவில் பணிபுரியும் வெளிநாடுகளைச் சேர்ந்த தொழிலாளர்கள், அங்கு அதிகபட்சம் 8 ஆண்டுகள் மட்டுமே தங்கியிருந்து பணிபுரியலாம் என்ற கட்டுப்பாட்டை விதிக்க அந்நாட்டு அரசு முடிவு செய்துள்ளது.\n"}
{"id": "202092", "url": "https://ta.wikipedia.org/wiki?curid=202092", "title": "மோகன் லால் சுகாதியா", "text": "மோகன் லால் சுகாதியா\n\nமோகன் லால் சுகாதியா (\"Mohan Lal Sukhadia\", சூலை 31, 1916 – பெப்ரவரி 2, 1982) இராச்சசுத்தான் மாநில முதலமைச்சராக 17 ஆண்டுகள் (1954–1971) பொறுப்பாற்றிய இந்திய அரசியல்வாதி ஆவார். தமது 38ஆம் அகவையிலேயே முதலமைச்சர் பதவிக்கு வந்த சுகாதியா இராச்சசுத்தான் மாநிலத்தின் வளர்ச்சிக்கும் பல சீர்திருத்தங்களுக்கும் காரணமானவர். இதனால் இவர் \"நவீன இராச்சசுத்தானின் நிறுவனர்\" எனவும் அறியப்படுகிறார்.\n\nதமது பணிவாழ்வின் பிற்காலங்களில், சுகாதியா கர்நாடகம், ஆந்திரப் பிரதேசம் மற்றும் தமிழக ஆளுநராகப் பொறுப்பாற்றி உள்ளார்.\n\n"}
{"id": "202093", "url": "https://ta.wikipedia.org/wiki?curid=202093", "title": "பிரபுதாஸ் பட்வாரி", "text": "பிரபுதாஸ் பட்வாரி\n\nபிரபுதாஸ் பட்வாரி (\"Prabhudas Patwari\", 1909–85) ஓர் இந்திய வழக்கறிஞரும் சமூகவியலாளரும் விடுதலை இயக்க வீரரும் காந்தியவாதியும் ஆவார். குசராத் மாநிலத்தவராகிய பட்வாரி மது,மாது,இறைச்சி ஆகியவற்றை விலக்கி ஒழுக்கம் சார்ந்த வாழ்வை வலியுறுத்தியவர். குடிப்பழக்கம் இல்லாத பட்வாரி தமது வாழ்நாளின் இறுதி வரை மதுவிலக்குக்கிற்கு ஆதரவாகப் போராடியவர். 1977 முதல் 1980 வரை தமிழ்நாடு ஆளுநராக பணியாற்றி உள்ளார்.\n"}
{"id": "202094", "url": "https://ta.wikipedia.org/wiki?curid=202094", "title": "ஔவையார் பாடல்களில் இயற்கை", "text": "ஔவையார் பாடல்களில் இயற்கை\n\nதொல்காப்பியம் கூறும் நிலம், பொழுது ஆகிய இரண்டின் இயல்பு இயற்கை எனப்படும். சங்ககாலத் தமிழ் இலக்கியங்கள் தோன்றி, வளர்ந்த ஒவ்வொரு காலச்சூழ்நிலையிலும், அவை பெரும்பாலும் இயற்கையோடு இணைந்து வாழ்வு கண்ட மக்களைப் பற்றிப் பாடப்பட்டுள்ளன. சங்க இலக்கியத்தில் காணப்படும் முப்பதுக்கும் மேற்பட்ட பெண்பாற் புலவர்களுள் ஒருவர் ஔவையார். ஔவையார் பாடல்களில் -இயற்கை பற்றி இக்கட்டுரை விளக்குகிறது.\n\nSection::::இயற்கை-சொல்விளக்கம்.\nஇயற்கை என்பது இயல்பானது; மனித சக்தியில்லாமல் தானே தோன்றிய பொருள்கள் அனைத்தும் இயற்கை எனப்படும். இதனைத் தொல்காப்பியம்,\n\nஇவ்வைந்தும் இணைந்தது உலகம் என்று கூறுகிறது. இயற்கை என்ற சொல்லிற்கு “இலக்கணம், பான்மை, சுபாவம், வழக்கம், நிலைமை, கொள்கை” என்று பல பொருள்களைக் \n(கழக அகராதி ப.114)-ல் கூறப்பட்டுள்ளது. கௌரா தமிழ் அகராதி, “இயல்பு, ஏது, குணம், தகுதி, திராணி, முறைமை என்று பல பொருள்களைக் கூறுகிறது. க்ரியாவின் தற்காலத் தமிழ் அகராதி, “மனிதனால் உண்டாக்கப்படாமல் தானாகவே காணப்படும் (மலைநீர்) போன்ற பொருள் அல்லது (மழைநீர், இடி,காற்று) போன்ற சக்தி என்று பொருள் தருகிறது”. இவ்வாறான பல விளக்கங்களின் அடிப்படையில் “இயற்கை” என்ற சொல் நம்மைச் சுற்றியிருக்கின்ற மனிதனால் உண்டாக்கப்படாத நிலம், நீர், காற்று, வானம், தீ ஆகியவற்றைக் குறிப்பிடுகிறது எனக் கொள்ளலாம்.\n\nSection::::ஔவையார் கூறும் இயற்கை.\nசங்க இலக்கியத்தில் ஔவையார் பாடிய பாடல்களான ஐம்பத்தொன்பதுள் அகம் பற்றியன இருபத்தாறு; புறம் பற்றியன முப்பத்து மூன்று பாடல்கள். இவரது பாடல்களில் இயற்கை வருணைகள் இடம் பெற்றுள்ளன. புறப்பாடல்களையும் இணைத்து நோக்குமிடத்து எல்லா நில வருணைகளும் இடம் பெற்றிருக்க காணலாம்; ஆயினும் மலையும் மலை சார்ந்த இடமுமாகிய குறிஞ்சிக் காட்சிகள் பெருவாரியாகப் பாடப்பட்டுள்ளது. முல்லை முதலான ஏனைய இயற்கை ஓவியங்கள் குறைவே” என்கிறார் மு.வரதராசனார் (பழந்தமிழ் இலக்கியத்தில் இயற்கை-ப.98). இயற்கை அரங்கில் நிலவும் காலநிலை மாற்றங்களை ஔவையார் அந்தந்த நிலைகளுக்கேற்ப மாறிமாறித் தெளிவாக படம் பிடித்துக்காட்டுகிறார்.\n\nSection::::அகநானூறு.\nஅகநானூற்றில் அவ்வையின் நான்கு பாடல்களும் பாலைத் திணைக்கு உரியனவாக அமைகின்றன.\n\nசூரியன்:\n“வானம் ஊர்ந்த வயங்குஒளி மண்டிலம்” (அகம் -11) \nவானத்தில் ஓங்கி உயர்ந்து விளங்கும் நெருப்பு பந்தானது பூமியில் உள்ள அனைவருக்கும் நல்லவர் கெட்டவர் என்ற எவ்வித பாகுபாடும் இல்லாமல் வெளிச்சத்தைத் தருகிறது என்று பாடுகிறார். \n\nபறவையும் பூமாலையும்: \nகூதள மலர்களைக் கொண்டு கட்டிய ஒரு மாலையினை வானில் வீசி எறிந்தால் எப்படி இருக்குமோ, அவ்வாறு இருந்தது என்று பறக்கும் நாரைகளின் கூட்டத்தை வருணித்துப் பாடுகிறார். அழகிய நீல வானத்தில் மேகமானது இருள் சூழ்ந்து காணப்படுகிறது. \n\nமிகப்பெரிய கொல்லிமலையின் உச்சியில் தோன்றும் நீரானது வேகமாக பெருக்கெடுத்து ஓடிவந்து கீழே வீழ்கின்ற அருவியாக காட்சியளிக்கிறது என்பதை விளக்குகிறார்.\n\nSection::::நற்றிணை.\nநற்றிணையில் முல்லைத் திணையில் மூன்றும், நெய்தல் திணையில் இரண்டும், மருதத் திணையில் ஒன்றும், குறிஞ்சியில் ஒன்றும் என ஔவையார் ஏழு பாடல்களைப் பாடியுள்ளார். இடி, மின்னல், என மாலை நேரம் மழை வருவதற்குரிய நிலைகளை வருணிக்கிறார். \nமேகத்தின் திரள் மலையடுக்கின் சாரலில் வாழும் பாம்புகள் பயப்படுமாறு விரைந்தெழும் இடியோசையானது வருத்துகிறது என, இடியின் துணையுடன் காற்றோடு கலந்து வரும் மேகத்திரளானது அனைவரையும் அஞ்சச் செய்கிறது என்பதைக் கூறுகிறார்.\n\nகதிரவனின் மறைவு\nகதிரவன் மலையின் பின்பு சென்று மறைந்தான் என்பதை இதழ் குவிந்த நெய்தல் மலரும் மலர்ந்தது. மாலை நேரத்தில் மேற்குத் திசையில் கதிரவன் மறைந்தான், அதனால் கிழக்குத் திசையில் நிழல்கள் நீண்டன, ஞாயற்றின் தோற்றமானது செந்நிறமாகத் தோன்றியது; நிலத்தின் வெப்பம் தணிந்தது என்று வருணிக்கிறார். மேலும், \n\nநீலநிறமுடைய வானமானது கருநிற மேகத்தை மறைத்துள்ளது என்றும், அம்மேகக் கூட்டத்திடையே தோன்றும் மின்னல் ஒளியால் பெரிய மலையகத்திலிருந்த பிளவுகளைக் காண முடிகின்றது என்றும், வானகத்தில் தோன்றும் மின்னல் ஒளியானது பளிச்சென வீசிய மேகத்திரளானது மழை பொழியத் தொடங்கியது என்கிறார்.\n\nSection::::குறுந்தொகை.\nவெம்மையான பாலைநில சூறைக் காற்றானது வேகமாக வீசி மரக்கிளையுடன் பறக்கிறது. அவ்வாறு பரவி வரும் காற்று உலர்ந்து இருக்கும் வாகை நெற்றுகளைத் தாக்கி ஒலியை கிளர்ந்தெழச் செய்கிறது என்பதை,\nஎன்று வருணிக்கிறார். மேலும் நீர் வளமும் நில வளமும் நிறைந்த வயல் சூழ்ந்த இடங்களையும் தம் பாடல்களுக்கு பின்னணியாக ஔவையார் அமைத்துள்ளார். \nஎன்று நீர்நிலைக் காட்சிகளைப் படம் பிடித்து காட்டுகிறார். \n\nநெருங்கியும் பிணங்கியும் உள்ள பிரம்பங் கொடியில் விளைந்த பழத்தைக் குளத்து மீன்கள் கொத்தும் காட்சியையும் நீர் நிறைந்த குளத்தின் அடியில் தன் அழகிய தண்டினை ஊன்றப் பெற்ற குவளை மலரானது கொடிய கோடை வெயில் வாட்டினாலும் வாடாத தன்மை உடையது. ஏனெனில் அதன் தண்டு நீரில் பதிந்துள்ளது என்பதையும் இவ்வரிகள் தெரிவிக்ககின்றன.\n\nSection::::புறநானூறு.\nசங்க அகப்பாடல்களைப் போன்று புறப்பாடல்களில் இயற்கை அதிகமாக இடம் பெறவில்லை. இதற்கான இயற்கையின் தன்மை இடம்பெறுவது குறித்த காரணங்களை ஆராய்ந்த வ. சுப. மாணிக்கம், “வீரம், கொடை, புகழ் என்பனவெல்லாம் புறத்திணைப் பொருளான இத்திணைக்கு முதற்பொருள், கருப்பொருள் என்று அவர் கூறவில்லை. புறப்பாடல்களிலும் முதலும் கருவுமாகும் அமைப்பு முறையனாது காணவில்லை” (வ. சுப. மாணிக்கம்-தமிழ்க் காதல்-ப.208) என்கிறார். ஆதலால் பொதுவாக சங்க இலக்கிய புறப்பாடல்களில் இயற்கைகான இடமும் குறைவாகவுள்ளது. புறநானூற்றில் முப்பத்துமூன்று பாடல்கள் ஔவையார் பாடியுள்ளார். புறப்பாடல்களில் போர், அறம், அரசியல் என்ற நிலைகளில் தான் பெரும்பாலும் காணப்படுகிறது; எனினும் இயற்கையைப் பற்றி சிற்சில இடங்களில் வருணிக்கப்படுகிறது,\n\nஞாயிறும் திங்களும்:\nதகடூரில் நல்லாட்சி புரிந்து வந்த அதியன், சேரனுடன் போர்புரிந்து உயிர் துறந்தான். அதனைக் கண்ட அவ்வை அவன் ஆட்சியின் தன்மைக்கும் புகழுக்கும் திங்களையும் ஞாயிற்றையும் ஒப்பிட்டு கூறுகிறார்,\n\nஅதியனின் ஆட்சி திங்களைப் போல குளிர்ச்சி உடையது; அதியனின் புகழானது ஞாயிற்றைப் போன்றது; ஞாயிற்றின் (கதிரவனின்) ஒளியை என்றுமே யாராலும் மறைக்க முடியாது. அதே போன்று அதியனின் புகழையும் மறைக்க முடியாது என்பது இவ்வரிகளின் பொருளாகும்.\n"}
{"id": "202096", "url": "https://ta.wikipedia.org/wiki?curid=202096", "title": "சாதிக் அலி", "text": "சாதிக் அலி\n\nசாதிக் அலி (\"Sadiq Ali\", 1910–2001) இராச்சசுத்தானில் உள்ள உதயப்பூரில் பிறந்த ஓர் விடுதலை இயக்க வீரர் ஆவார். அலகாபாத் பல்கலைக்கழகத்தில் கல்வி கற்ற சாதிக் அலி பின்னர் விடுதலை இயக்கத்தில் இணைந்தார்; பலமுறை சிறை சென்றுள்ளார். அனைத்திந்திய காங்கிரசு கட்சிக் குழுவிற்கு 1936இலிருந்து 1948 வரை அலுவலகச் செயலராகவும் நிரந்தரச் செயலராகவும் பணியாற்றினார். 1958 முதல் 1962 வரையும் பின்னர் 1964 முதல் 1969 வரையும் பொதுச் செயலாளராகப் பணியாற்றினார். 1950-52இல் இடைக்கால நாடாளுமன்ற உறுப்பினராகவும் 1957 முதல் 1970 வரை மாநிலங்களவையின் உறுப்பினராகவும் இருந்துள்ளார். அனைத்திந்திய காங்கிரசு கட்சிக் குழுவின் பொருளியல் மீளாய்வு இதழின் முதன்மை ஆசிரியராகப் பணியாற்றி உள்ளார்.\n\nபழமைவாத இந்திய தேசிய காங்கிரசின் (காங் (ஓ)) தலைவராக 1971 முதல் 73 வரை இருந்துள்ளார். மகாராட்டிர ஆளுநராக 1977 முதல் 1980 வரையும் தமிழக ஆளுநராக 1980 முதல் 82 வரையும் பொறுப்பாற்றி உள்ளார். 1992 முதல் 1996 வரை புது தில்லி இராச்காட்டு சமாதி குழுத் தலைவராக பணி புரிந்தார்.\n"}
{"id": "202099", "url": "https://ta.wikipedia.org/wiki?curid=202099", "title": "ஹீனா சித்து", "text": "ஹீனா சித்து\n\nஹீனா சித்து (பிறப்பு 29 ஆகத்து 1989) என்பவர் ஒரு இந்திய துப்பாக்கி சுடுதல் வீராங்கனை ஆவார். இவர் 2014 ஏப்ரல் 7 அன்று உலக துப்பாக்கிச் சுடுதல் மகளிர் பிரிவில் முதல் இடத்தைப் பிடித்தார். இதன்மூலம் உலகத் தரவரிசைப் பட்டியலில் முதலிடம் பிடித்த முதல் இந்திய வீராங்கனை என்ற பெயரைப் பெற்றவராவார். இதற்கு முன் இவர் 2013-ம் ஆண்டு நடந்த ISSF உலகக் கோப்பை துப்பாக்கிச் சுடுதல் போட்டியில் 10 மீட்டர் ஏர் பிஸ்டல் (Air Pistol) பிரிவில் தங்கம் வென்றுள்ளார்.. இவர் அஞ்சலி பகவத் (2003) மற்றும் ககன் நரங் (2008) ஆகியோருக்கு அடுத்து உலக துப்பாக்கி சுடுதல் போட்டியில் ரைபிள்/பிஸ்டல் பிரிவில் தங்கம் வென்ற மூன்றாவது இந்தியர் ஆவார். இவர் அன்னு ராஜ் சிங் உடன் இணைந்து 2010 காமன்வெல்த் போட்டியின் 10 மீட்டர் ஏர் பிஸ்டல் மகளிர் இரட்டையர் போட்டியில் தங்கம் வென்றுள்ளார்.. மேலும் ஒற்றையர் பிரிவில் வெள்ளிப்பதக்கமும் வென்றார்.\nSection::::தனிப்பட்ட வாழ்கை.\n2013இல், ஹீனா பல்மருத்துவ படிப்பை முடித்து பட்டம் பெற்றார். ஹீனாவின்வின் தந்தை தேசிய துப்பாக்கிச் சுடும் வீரர் ஆவார். இவரது சகோதரரும் கூட 10 மீட்டர் காற்று துப்பாக்கி சுடும் போட்டியில் கலந்துகொண்டுள்ளார். ஹீனாவினுடைய உறவினர் துப்பாக்கியை வடிவமைக்கும் கடையின் உரிமையாளர் ஆவார். 2013 பிப்ரவரி 7, அன்று, ஹீனா துப்பாக்கி சுடும் வீரரும், அவரது பயிற்சியாளராக இருந்த ராணக் பண்டிட்டை மணந்தார். ஹீனா, மும்பை, கோரேகாவில் வசித்துவருகிறார்.\nSection::::விருதுகள்.\n2014 ஆகத்து 28 அன்று, ஹீனாவுக்குஅர்ஜுனா விருது வழங்கப்பட்டது.\n"}
{"id": "202116", "url": "https://ta.wikipedia.org/wiki?curid=202116", "title": "நிமலன் சௌந்தரநாயகம்", "text": "நிமலன் சௌந்தரநாயகம்\n\nஆசுலி நிமலன் சௌந்தரநாயகம் (\"Ashley Nimalan Soundaranayagam\", 6 நவம்பர் 1950 - 7 நவம்பர் 2000) இலங்கைத் தமிழ் அரசியல்வாதியும், நாடாளுமன்ற உறுப்பினரும், ஆசிரியரும் ஆவார்.\n\nமட்டக்களப்பு மாவட்டத்தைப் பிறப்பிடமாகக் கொண்ட சௌந்தரநாயகம் பாடசாலை ஆசிரியராகவும் அதிபராகவும் பணியாற்றியவர்.\n\nசௌந்தரநாயகம் 1994 நாடாளுமன்றத் தேர்தலில் தமிழர் விடுதலைக் கூட்டணியின் வேட்பாளராக மட்டக்களப்பு தேர்தல் மாவட்டத்தில் போட்டியிட்டார். ஆனாலும் அவர் தெரிவு செய்யப்படவில்லை. மீண்டும் இவர் 2000 ஆம் ஆண்டுத் தேர்தலில் போட்டியிட்டு வெற்றி பெற்று நாடாளுமன்றம் சென்றார்.\n\nSection::::படுகொலை.\nசௌந்தரநாயகம் நாடாளுமன்ற உறுப்பினராகத் தெரிவு செய்யப்பட்டு ஒரு மாத காலத்திற்குள் 2000 நவம்பர் 7 இல் கிரான் என்ற ஊரில் இனந்தெரியாதோரால் சுட்டுக் கொல்லப்பட்டார். இவரது கொலைக்கு விடுதலைப் புலிகளின் முன்னாள் கிழக்கு மாகாணத் தலைவரும் இலங்கை அமைச்சருமான விநாயகமூர்த்தி முரளிதரனே காரணம் எனக் குற்றம் சாட்டப்படுகிறது.\n"}
{"id": "202118", "url": "https://ta.wikipedia.org/wiki?curid=202118", "title": "அதிரடி வேட்டை", "text": "அதிரடி வேட்டை\n\nஅதிரடி வேட்டை என்பது, 2011 ஆம் ஆண்டு வெளியான தூக்குடு என்ற தெலுங்குத் திரைப்படத்தின் தமிழ் மொழியாக்கம் ஆகும். மகேசு பாபு, சமந்தா ஆகியோர் முதன்மை வேடங்களில் நடித்துள்ளனர்.\n\n\n"}
{"id": "202124", "url": "https://ta.wikipedia.org/wiki?curid=202124", "title": "எஸ். ஏ. குதுசி", "text": "எஸ். ஏ. குதுசி\n\nஎஸ். ஏ. குதுசி, மலையாள இலக்கியவாதியும், சிறுகதை எழுத்தாளரும் ஆவார். இவர் 1950-ல் கோழிக்கோடு கொயிலாண்டியில் பிறந்தார்.\n\n\n"}
{"id": "202126", "url": "https://ta.wikipedia.org/wiki?curid=202126", "title": "கா. அ. ஜெயசீலன்", "text": "கா. அ. ஜெயசீலன்\n\nகே. ஏ. ஜெயசீலன், மலையாளக் கவிஞர் ஆவார். இவரது முழுப் பெயர், காராட்டுபறம்பில் அச்சுதன் ஜயசீலன் என்பதாகும். இவர் 1940-ல் திருச்சூர்ர் மாவட்த்தில் பெரிங்கோட்டுகரையில் பிறந்தார்.. ஐதராபாத்தில் உள்ள ஆங்கிலம் மற்றும் வேற்றுமொழிகளுக்கான மைய நிறுவனத்தில் பேராசிரியராகப் பணிபுரிகிறார்.\n\nசீபெல் நிறுவனத்தின், ”ஒக்கேஷனல் பேப்பர்ஸ் இன் லிங்க்விஸ்டிக்ஸ்” என்ற நூலின் 10-ஆம் தொகுப்பை இவர் தொகுத்து வழங்கியுள்ளார்.\n\nSection::::ஆய்வேடுகள்.\nஇவர் மொழியியல் தொடர்பாகவும், மலையாள இலக்கணம் தொடர்பாகவும் ஆய்வேடுகளை வெளியிட்டுள்ளார்.\n\n"}
{"id": "202130", "url": "https://ta.wikipedia.org/wiki?curid=202130", "title": "மென்பொருள் வடிவமைப்பு முறை", "text": "மென்பொருள் வடிவமைப்பு முறை\n\nமென்பொருள் பொறியியலில் மென்பொருள் வடிவமைப்பு முறை (Design pattern) என்பது ஒரு குறிப்பிட்ட சூழலில் பொதுவாக ஏற்படும் பிரச்சனைகளுக்கு உருவாக்கப்படும் மென்பொருள் வடிவமைப்பு ஆகும். மென்பொருள் வடிவமைப்பு என்பது நேரடியாக ஒரு மூல குறியீடாகவோ அல்லது ஒரு இயந்திர மொழியாகவோ மாற்ற கூடிய அமைப்பு அல்ல. பல்வேறு சூழ்நிலைகளில் எவ்வாறு நிரலாக்கம் செய்வது என்பதற்கான ஒரு வார்ப்புருவையும், விளக்கத்தையும் கொண்டிருக்கும். நிரலாளர்கள் வெவ்வேறு சூழலுக்கேற்ப சிறந்த நடைமுறைகளைப் பின்பற்றி மென்பொருள் உருவாக்கத்தை எளிமைப்படுத்தியும், தரமுள்ளவையகவும் இருக்க மென்பொருள் வடிவங்கள் உதவுகின்றன. பொதுவாக திரும்ப நிகழ்த்தப்பட இயலுகின்ற தீர்வுகள் வடிவமைப்பு முறைகள் ஆகின்றன.\n\nSection::::வரலாறு.\nவடிவங்கள் கட்டடக்கலை கருத்து மூலம் கிறிஸ்டோபர் அலெக்சாண்டரால் (1977-79) உருவாக்கப்பட்டது. 1987ல், கென்ட் பெக் மற்றும் வார்டு கன்னிங்காம் நிரலாக்கங்கள் போன்றவற்றுக்கு வடிவங்களை பயன்படுத்துவதற்கான யோசனையை பரிசோதனை செய்ய தொடங்கினர். அந்த ஆண்டின் OOPSLA மாநாட்டில் தங்கள் முடிவுகளை வழங்கினர்.\n\n1994ல் வடிவமைப்பு முறைகள் குறித்த புத்தகம் புத்தகம் வெளிவந்த பின்பே மென்பொருள் வடிவமைப்பு முறைகள் பிரபலமடையத் தொடங்கின. வடிவமைப்பு முறைகள் நீண்ட காலமாக நடைமுறையில் பயன்படுத்தப்படுகிறது என்றாலும், வடிவமைப்பு முறைகள் கருத்து ஒழுங்குபடுத்துதல் பல ஆண்டுகளாக நலிவுற்றிருந்தது.\n\nSection::::நடைமுறை.\nசோதனை செய்ப்பட்ட அல்லது நிருபிக்கப்பட்ட மேற்கோள் சூத்திரங்களாக வழங்குவதன் மூலம் வடிவமைப்பு முறைகள் மென்பொருள் தயாரிப்பின் தரத்தையும் வேகத்தையும் அதிகரிக்க இயலும். . வடிவைமைப்பு முறைகளை மீண்டும் மீண்டும் பயன்படுத்துவதன் மூலம் குறியீடை படிப்பதும் புரிந்து கொள்வதும் நிரலாளர்களுக்கும், வடிவைமைப்பு முறைகளை அறிந்த மென்பொருள் வடிவைமைப்பாலர்களுக்கும் எளிதாகிறது. மேலும் அது பல நடைமுறை சிக்கல்களை தவிர்க்கிறது.\n\n"}
{"id": "202131", "url": "https://ta.wikipedia.org/wiki?curid=202131", "title": "பி. கே. அப்துல் காதர்", "text": "பி. கே. அப்துல் காதர்\n\nபி. கே. அப்துல் காதர், கேரள அரசியல்வாதி ஆவார். இவர் கேரளத்தின் இரண்டாவது சட்டசபையில் உறுப்பினராகத் தேர்ந்தெடுக்கப்பட்டவர். இந்திய தேசிய காங்கிரசு கட்சியின் சார்பில், கொடுங்கல்லூர் தொகுதியில் வென்றவர். 1954-56 காலகட்டங்களில் திருக்கொச்சி சட்டசபைத் தொகுதியின் சார்பாக எம்.எல்.ஏ ஆனவர்.\n"}
{"id": "202133", "url": "https://ta.wikipedia.org/wiki?curid=202133", "title": "ம. சூ. நாராயணா", "text": "ம. சூ. நாராயணா\n\nஎம். எஸ். நாராயணா தெலுங்கு திரைப்பட நடிகர். இவர் ஏறத்தாழ 500 திரைப்படங்களில் நடித்துள்ளார். நகைச்சுவை வேடங்களில் நடித்து, ஐந்து முறை நந்தி விருது பெற்றுள்ளார். இவர் நடித்தவற்றில், இந்திரா, சொந்தம், தூக்குடு ஆகிய திரைப்படங்கள் குறிப்பிடத்தக்கன.\n\n"}
{"id": "202139", "url": "https://ta.wikipedia.org/wiki?curid=202139", "title": "இந்திரா (தெலுங்குத் திரைப்படம்)", "text": "இந்திரா (தெலுங்குத் திரைப்படம்)\n\nஇந்திரா, 2002 ஆம் ஆண்டு தெலுங்கில் வெளியான திரைப்படம். இதில் சிரஞ்சீவி, சோனாலி பேந்திரே, ஆர்த்தி அகர்வால் ஆகியோர் நடித்துள்ளனர். இது பின்னர், இந்திரா தி டைகர் என்ற பெயரில் இந்தியிலும், இந்திரன் என்ற பெயரில் தமிழிலும் மொழிமாற்றம் செய்யப்பட்டது.\n\n"}
{"id": "202147", "url": "https://ta.wikipedia.org/wiki?curid=202147", "title": "தர்மவரப்பு சுப்பிரமணியம்", "text": "தர்மவரப்பு சுப்பிரமணியம்\n\nதர்மவரப்பு சுப்பிரமணியம், தெலுங்குத் திரைப்பட இயக்குனரும், நகைச்சுவை நடிகரும் ஆவார். சிறந்த நகைச்சுவை கதாப்பாத்திரத்திற்கான நந்தி விருதுகளைப் பெற்றுள்ளார்.\n\n\n"}
{"id": "202153", "url": "https://ta.wikipedia.org/wiki?curid=202153", "title": "புதுச்சேரி மணக்குள விநாயகர் கோவில்", "text": "புதுச்சேரி மணக்குள விநாயகர் கோவில்\n\nமணக்குள விநாயகர் கோவில் புதுச்சேரியில் அமைந்துள்ளது. இக்கோயில் பிரெஞ்சுக்காரர்கள் புதுச்சேரிக்கு வருவதற்கு முன்பிருந்து, அதாவது 1666 ஆம் ஆண்டுக்கும் முன்பேயுள்ள ஒரு கோவில் ஆகும். மணல் குளத்து விநாயகர் என்ற பெயர் மருவி மணக்குள விநாயகர் ஆனது என்றறியப்படுகிறது. புதுச்சேரியின் சுற்றுலாத் தலங்களில் இதுவும் ஒன்று. புகழ் பெற்ற விநாயகர் கோயில்களில் குறிப்பிடத்தக்கதும் ஆகும் .\nகோவிலின் உட்பகுதின் மேற்கூரையில் விநாயகர் பற்றிய பல வண்ண படங்கள் வரையப்பட்டு காண்பவரை அளவில்லா இன்பத்தில் ஆழ்த்தும் .கோவில் சுற்றுபுற சுவர்களில் அதைபோல் பல வண்ண படங்கள் வரையப்பட்டு உள்ளது .\nSection::::அமைவிடம்.\nபுதுவை புதிய பேருந்து நிலையத்தில் இருந்து 4 கிலோமீட்டர் தூரத்தில் உள்ளது .<br>\nபுதுவை ரயில் நிலையத்தில் இருந்து 2 கிலோமீட்டர் தூரத்தில் உள்ளது .\n\nSection::::தரிசனம் நேரம்.\nகாலை 5.45 முதல் 12.30 மணி வரை.<br>\nமாலை 4.00 முதல் 09,30 மணி வரை.<br>\nநேரம் விழா நாட்கள் மற்றும் விடுமுறை நாட்களில் மாற்ற உட்பட்டவை<br>\nSection::::தங்க தேர்.\nதங்க தேர் பக்தர்கள் நன்கொடைகள் சேகரிப்பு அடிப்படையில் முற்றிலும் செய்யப்பட்டது.இந்த தேர் பயன்படுத்தப்படும் தங்கம் மொத்த எடை சுமார் 7.5 கிலோ மதிப்பீடு ரூபாய் 35 லட்சம் மூலம் ஆகும்.தேரின் உயரம் 10 அடி அகலம் 6 அடி ஆகும்.மணக்குள விநாயகர் கோவில் தங்க தேர் 2006ஆம் ஆண்டு உருவாக்கி பயன்பாட்டுக்கு கொண்டு வரப்பட்டது . இந்த தங்க தேர் பவனி ஒவ்வொருஆண்டும் விஜய தசமி அன்று மேல தாளங்களுடன் ஊர்வலமாக கொண்டு செல்ல படும்.கடந்த ஆண்டு(2011) வரை கோவில் யானை லட்சுமி திருதேருடன் சேர்ந்து ஊர்வலம் வந்தன. மணக்குள விநாயகர் வீதியில் ஆரம்பித்து நேரு வீதி வழியாக வந்து ராஜா சினிமா தியேட்டர் அருகில் உள்ள போக்குவரத்து சிக்னல் வழியாக வந்து கொசகடை வீதி சென்று அங்கு இருந்து கோவிலை வந்து அடைகிறது.\n\nSection::::கோவில் யானை லட்சுமி.\nமணக்குள விநாயகர் கோவிலில் கோவில் யானை ஒன்று உள்ளது .அதன் பெயர் லட்சுமி .இந்த யானை மற்ற கோவில் யானைகள் போல் அல்லது மக்களுடன் மிகவும் அன்புடன் பழகி வருகிறது .லட்சுமி யானை புதுவை மக்களால் பெரிதும் பேரன்புடன் கண்டு செல்ல கூடிய ஒரு நிலை இன்று உள்ளது .மணக்குள விநாயகர் கோவில் நுழைவாயில் முன் லட்சமி நின்று கொண்டு வரும் பக்தர்களை வரவேற்பதை நாம் இன்றும் காண முடியும் .பல குழந்தைகள் லட்சமி கன்வதற்காக இங்கு வருகின்றனர் .அக்டோபர் 2013 முதல் புதுவை முனிசிபாலிட்டி யானை உரிமம் கொடுக்கப்பட்டு உள்ளது அதற்கான சான்று அதன் கழுத்தில் செப்பு பதக்கத்தில் பொறிக்கப்பட்ட ஒரு அபாரனமாக அதை காணலாம்.\nSection::::தொள்ளைக்காது சித்தர்.\nஇள வயதிலேயே தந்தையை இழந்த சுவாமிகள், தாயார் தனக்கு திருமண ஏற்பாடு செய்வதைக் கண்டு மிரண்டு போய் தன் குலதெய்வமான அம்மனிடம் முறையிட்டார். அப்பொழுது அம்மன் தன்னை அழைப்பது போன்று ஒர் ஒலி கேட்க, அந்த ஒலியை கேட்டுக் கொண்டே நடக்கத் தொடங்கியவர் ”முரட்டாண்டி” என்ற ஊரை அடைந்தவுடன் தான் தன் நிலை அடைந்தார். அங்கிருந்த முத்து மாரியம்மன் கோவிலை அடைந்து அம்மனை வேண்டினார்.இடைவிடாது தாயை வணங்கிக் கொண்டேயிருந்தார்.\nஅதி அற்புத அழகு வாய்ந்த அன்னையின் தரிசனக் காட்சியை- அன்றிரவு கண்ணாரக்கண்டார். வாய் பேசா ஊமையானார்.\nகடற்கரை அருகில் இருந்த மணற் குளத்தங்கரையில் ஒரு விநாயகர் சிலையை பிரதிஷ்டை செய்து அவ்விநாயகரையும் வழிபட்டு வந்தார்.\nதினமும் காலையில் ஐந்து மைல்கல் நடந்து புதுவையை அடைந்து, அங்கு விநாயகருக்கு மலர் அலங்காரம் செய்து- பூஜை செய்து வழிபட்டுவிட்டு –பின் அங்கிருந்து திரும்பவும் நடந்து முரட்டாண்டிக்கு\nவந்து அம்மனை வழிபட்டு வந்துள்ளார். இது அவரின் தினசரி வாடிக்கையானது.<br>\nசுவாமிகளுக்கு-அந்த இடம், அவர் மனதில் அமைதியை தோற்றுவித்தது. ஞான பூமியிலே, சித்தர்கள்,தவசீலர்கள், ஆத்ம சாதனையாளர்கள் தேடும் பேரின்பம் ஒளிரக்கண்டார். தன்னை இப்புதுவைக்கு அழைத்து வந்த அந்த ஓங்கார ஒலியை வணங்கினார். தான் புதுவைக்கு அழைத்து வரப்பட்ட நோக்கத்தை உணர்ந்து கொண்டார்.<br>\nசுவாமிகளுக்கு மிகவும் வசதியாய் அமைந்தது. பிள்ளைத்தோட்டத்து பகுதி மக்கள் சுவாமிகளின்\nமேல் மிகவும் அன்பாயிருந்து பணிவிடை செய்து வந்தனர். காலையில் விநாயகரை பூஜை செய்வது வழக்கம்.பின் முத்து மாரியம்மனிடம் நிஷ்டையில் அமர்வார்.பின் மொரட்டாண்டி செல்வார். இவ்வளவும் நடந்தே சென்று முடிப்பார்.காலங்கள் சென்றன.ஆத்ம சக்தி தீவிரமாக வெளிப்படத் தொடங்கியது.தன்னை நாடி வரும் பக்தர்களுக்கு மருத்துவ உதவிகள் செய்து வந்ததுடன் அவர்களின் குறைகளை கேட்டு தீர்த்து வைத்துள்ளார். அவரின் சித்து வேலைகளைக் கண்ட மக்கள் சுவாமிகளின் குடிசையை “சித்தன் குடிசை” என்றுஅழைத்து வந்தனர். இன்றளவும் அப்பகுதி அப்பெயரிலேயே அழைக்கபடுகிறது. அவரின் அருளால் அப்பெயர் மக்கள் மனதில் நிலைத்து விட்டது. சுவாமிகள், காதில் பெரிய துளை இருந்ததால் பின்னர் அவர் “தொள்ளைக் காது சித்தர்”என அழைக்கப் பெற்றார்.\n\n\n"}
{"id": "202155", "url": "https://ta.wikipedia.org/wiki?curid=202155", "title": "கர்ம யோகம்", "text": "கர்ம யோகம்\n\nகர்ம யோகம் என்பது கர்மம்+யோகம் எனும் சொற்களின் சேர்கையே. உடல், மனம் மற்றும் வாக்கால் செய்யும் செயல்களே கர்மம் எனப்படும். யோகம் என்பதற்கு சாதனை என்று பொருள். ஒரு செயலை வெறும் செயலாக செய்யும் போது, அச்செயல் மனதில் விருப்பு-வெறுப்புகள் கொடுத்து துயரத்தில் பந்தப்படுத்தி, மனதை பளு ஆக்குகிறது. அதே செயலை கர்ம யோக சாதனையாக நினைத்து செய்யும் போது மனதில் ஏற்படும் விருப்பு-வெறுப்புகளை நீக்கி, மனதில் அமைதி உண்டாக்குகிறது.\n\n\n\n\n\n\n\n\n\n\n\n"}
{"id": "202159", "url": "https://ta.wikipedia.org/wiki?curid=202159", "title": "பொது வாக்குரிமை", "text": "பொது வாக்குரிமை\n\nபொது வாக்குரிமை (இலங்கை வழக்கு: சர்வசன வாக்கெடுப்பு, ஆங்கிலம்: \"Universal suffrage\"அல்லது \"universal adult suffrage\" அல்லது \"general suffrage\" அல்லது \"common suffrage\") என்பது வாக்களிக்கும் உரிமையை அனைத்து முதிர் அகவையர் குடிகளுக்கும் விரிவுபடுத்துவதாகும். தவிர இது முதிரா அகவையினருக்கும் (டெமனி வாக்களிப்பு) குடியல்லாதோருக்கும் விரிவுபடுத்துவதையும் குறிக்கும். வாக்குரிமை வாக்களிக்கும் உரிமை மற்றும் வாக்களிக்க வாய்ப்பு என்ற இரு விழுமியங்களைக் கொண்டிருப்பினும் பொது வாக்குரிமை என்பது வாக்களிப்பு உரிமையை மட்டுமே குறித்தது; நடப்பு அரசு எத்தனை முறை வாக்காளர்களை கலந்து முடிவுகள் எடுக்கிறது என்பதை குறிப்பிடுவதில்லை. எங்கெல்லாம் பொது வாக்குரிமை உள்ளதோ அங்கு வாக்களிக்கும் உரிமை இனம், பால், நம்பிக்கை, செல்வம், அல்லது சமூகநிலை ஆகியவற்றால் கட்டுப்படுத்தப் படுவதில்லை.\n\n"}
{"id": "202161", "url": "https://ta.wikipedia.org/wiki?curid=202161", "title": "சீந்தில்", "text": "சீந்தில்\n\nசீந்தில் (\"Tinospora cordifolia\") என்பது மரங்களில் தொற்றிப் படரும் ஒரு மூலிகைத் தாவரமாகும். தண்டின் மேல் பகுதியில் தடித்த தோல் மூடி இருக்கும். தோலுக்கு மேல் மெல்லிய காகிதம் போன்ற படலம் மூடியிருக்கும். இலைகள் இதய வடிவில் இருக்கும். இவை மரங்களின் மேல் ஏறி படரும். கொடியை அறுத்து விட்டாலும் உலர்ந்து போகாது. காற்றிலுள்ள நீரை உறிஞ்சும் வாழும் திறனுடையது. அறுபட்ட இடத்திலிருந்து மெல்லிய கம்பி போன்ற கொடிகளை கீழ் நோக்கி வளர விட்டு பூமியில் வேரூன்றி கொண்டு பூமியிலிருந்து நீரை உறிஞ்சி வாழ ஆரம்பிக்கும்.\nSection::::பெயர்கள்.\nசீந்திலுக்கு அமிர்தவல்லி, சோமவல்லி, அமிர்தை, குண்டலி, அமிர்தக்கொடி போன்ற பல பெயர்கள் உண்டு. ‘வல்லி’ என்றால் ‘கொடி’ என்ற பொருளில், கொடி வகையான சீந்திலுக்கு அமிர்த‘வல்லி’ எனும் பெயரும், அமிர்தம் என்றால் ‘அழியாத தன்மையைக் கொடுக்கும்’ என்ற பொருளில் ‘அமிர்தை’ எனும் பெயர் இதற்கு ஏற்பட்டிருக்கிறது. இதில் பொற்சீந்தில் எனும் இனமும் உண்டு.\n\nSection::::பயன்கள்.\nசித்த மருத்துவத்தில் சீந்தில் கொடியை கற்ப மருத்துவ குணம் (கற்ப மருந்து என்பது மனிதன் நீண்ட நாள் உயிர் வாழ உதவுவது என்பது பொருள்) கொண்டதாக கூறப்பட்டுள்ளது. கிராமங்களில் குழந்தைகளுக்கு சளி பிடிக்காமல் இருக்க கொடியின் சிறு துண்டை எண்ணெயில் பொரித்து ஆற வைத்து தலைக்குத் தேய்த்து குளிப்பாட்டுவது வழக்கம். பெரியவர்களூக்கும் சளிக்கு சீந்தில் கொடியிலிருந்து மருந்து தயாரிக்கலாம். முற்றிய சீந்தில் கொடியிலிருந்து சீந்தில் சர்க்கரை என்னும் வெண்மையான பொடி தயாரிப்பர். அதற்கு சீந்தில் சர்க்கரை என்று பெயர். சித்த மருந்து தயாரிப்பில் சீந்தில் சர்க்கரை பயன்படுகின்றது.\n\n"}
{"id": "202162", "url": "https://ta.wikipedia.org/wiki?curid=202162", "title": "கென்ட் பெக்", "text": "கென்ட் பெக்\n\nகென்ட் பெக் (\"Kent Beck\") ஒரு அமெரிக்க மென்பொருள் பொறியாளர் மற்றும் எக்ஸ்ட்ரீம் புரோகிராமிங் உருவாக்கியவர். மேலும் சுறுசுறுப்பான மென்பொருள் உருவாக்கம் மற்றும் டெஸ்ட் டிரைவன் அபிவிருத்தி சாப்ட்வேர் டெவலப்மெண்ட் முறைமைகளுக்கு வழி காட்டியவர். 2001ல் சுறுசுறுப்பான பிரகடனத்தில் கையெழுத்திட்ட 17 பேரில் பெக் கும் ஒருவராக இருந்தார்.\n\nSection::::படிப்பு.\nஅவர் கணினி அறிவியலில் பிஎஸ் மற்றும் எம்.எஸ் பட்டங்களை (1979-1987) ஓரிகன் பல்கலைக்கழகத்தில் பயின்றவராவார்.\n\n"}
{"id": "202167", "url": "https://ta.wikipedia.org/wiki?curid=202167", "title": "தெய்வமகள் (தொலைக்காட்சித் தொடர்)", "text": "தெய்வமகள் (தொலைக்காட்சித் தொடர்)\n\nதெய்வமகள் விகடன் டெலிவிசன் தயாரிப்பில் திங்கட்கிழமை முதல் சனிக்கிழமை வரை இரவு 8 மணிக்கு சன் தொலைக்காட்சியில் ஒளிபரப்பான மெகாதொடர். திருமதி செல்வம் வெற்றி தொடரை அடுத்து ச. குமரன் இயக்கியுள்ளார். இந்த தொடரில் வாணி போஜன் (இந்தத் தொடரின் மூலமாக தமிழக மக்களிடம் இவருக்கு புகழ் கிட்டியது), கிருஷ்ணா, ரேகா கிருஷ்ணப்பா, சபிதா ஆனந்த உள்ளிட்ட பலர் நடித்துள்ளனர். இந்த தொடர் சன் குடும்பம் விருதுகள் உள்பட்ட பல விருதுகளை வென்றுள்ளது என்பதை குறிப்பிடத்தக்கது.\n\nSection::::மறுதயாரிப்பு மற்றும் மொழிமாற்றம்.\nOohala Pallakilo என்ற பெயரில் தெலுங்கு மொழியில் மொழிமாற்றம் செய்யப்பட்டு (திங்கள் முதல் வெள்ளி வரை இரவு 07 மணிக்கு ஜெமினி தொலைகாட்சியிலும் மற்றும் மலையாளம் மொழியில் பாக்யலக்ஷ்மி என்ற பெயரில் மறுதயாரிப்பு செய்யப்பட்டு சூர்யா தொலைக்காட்சியில் ஒளிபரப்பானது.\n\n\n\n"}
{"id": "202182", "url": "https://ta.wikipedia.org/wiki?curid=202182", "title": "உருவாக்கும் வடிவமைப்பு முறைகள்(மென்பொருள்)", "text": "உருவாக்கும் வடிவமைப்பு முறைகள்(மென்பொருள்)\n\nபொருள் உருவாக்கம் (Creational Patterns) என்பது பொதுவாக நிரலாக்கம் செய்யும்போது பல்வேறு நடைமுறைச் சிக்கல்களை உருவாக்கலாம். இதனை கையாளவே உருவாக்கும் வடிவமைப்பு முறைகள். உருவாக்கும் வடிவமைப்பு முறைகள் சூழ்நிலைக்கு ஏற்ற வகையில் பொருட்களை உருவாக்க(creating objects) உதவும் வடிவமைப்பு முறைகள் ஆகும்.\n\nஉருவாக்கும் வடிவமைப்பு முறைகள் பெரும்பாலும் பின்வரும் இரண்டு யோசனைகளை கொண்டே அமைந்துள்ளன:\n\nஇந்த முறையில் நன்கு அறிமுகமான வடிவமைப்பு முறைகள் பின்வருமாறு:\n\nSection::::வரையறை.\nஒரு அமைப்பினை ஒரு பொருளின் உருவாக்கத்திலும், அமைப்பிலும் மற்றும் குறிப்பிடப்படுதலிளிருந்து தனித்தாள உதவுவதே பொருள் உருவாக்க வடிவமைப்புகள் ஆகும். அடிப்படையில் அமைப்பின் நெகிழ்வு அதிகரிக்க ஒரு பொருளானது என்ன, யார், எப்படி, எப்போது படைக்க முடியும் என்பதை அறிவுறுத்துகிறது.\n"}
{"id": "202187", "url": "https://ta.wikipedia.org/wiki?curid=202187", "title": "சாணி வண்டு", "text": "சாணி வண்டு\n\nசாணி வண்டு (\"Dung beetle\") என்பது ஒரு வண்டினமாகும். இவை ஆப்பிரிக்கா முதல் அண்டார்டிகா வரையும் வாழ்வதாக ஆய்வுகள் கூறுகின்றன. இவ்வண்டு விலங்குகளின் சாணத்தை உண்டு வாழ்கின்றது. சிறிய வண்டுகள் சாணக்குவியலுக்குள் புகுந்து அச்சாணக்குவியல் தீரும்வரை அங்கேயே தங்கி வாழும். இவ்வண்டில் 5,000 இனங்களுக்கு மேல் உண்டு.\n\nSection::::தோற்றம்.\nஇது ஒரு மிமீ முதல் மூன்று செ.மீ வரை என பல அளவுகளில் காணப்படுகின்றது. இதன் வடிவம் ஏறக்குறைய தென்னை மரத்தின் குருத்துகளை குடைந்து நாசம் செய்யும் \"காண்டாமிருக வண்டினை\" ஒத்திருக்கும். கருமை நிறமுடையது. முன்பகுதி அரைவட்டவடிவில் மண்வெட்டி போன்ற அமைப்பு காணப்படுகிறது. அதன் முன்னங்கால்கள் குட்டையாகவும் பின்னங்கால்கள் நீண்டும் காணப்படும்.\n\nSection::::இயல்புகள்.\nமண்வெட்டி போன்ற அமைப்பின் மூலம் சாணத்தின் ஒரு பகுதியை வெட்டி பிரித்து எடுக்கவும் பூமியில் பள்ளம் தோண்டவும் முடியும். சாண வண்டுகளுக்கு மோப்ப சக்தி அதிகம். யானை, மாடு போன்ற விலங்குகள் சாணம் போட்டவுடன் அதிலிருந்து வரும் மணம் காற்றில் பரவியவுடன் சாண வண்டுகள் கூட்டமாக வந்து சாணத்தை மொய்த்து கொள்ளும். இனப்பெருக்கத்திற்கு தயாராக இருக்கும் பெண் வண்டுகள் சாணத்தை உருட்டி பந்து போல் செய்து முன் கால்களை முன் பக்கம் ஊன்றிக்கொண்டு பின்னங்கால்களால் சாண உருண்டையை உருட்டிச் செல்லும். அவை தன் எடையைப்போல் 50 மடங்கு எடையை நகர்த்திச் செல்லும் வலிமையுடையது. அவ்வாறு உருட்டிச் செல்லும் சாண உருண்டைகளை ஈரமான இடத்தைத் தேர்ந்தெடுத்து பின்னங்கால்களால் தாங்கியபடி முன்னங்கால்களால் பூமியில் குழி தோண்டிகொண்டு நுழையும். சாண உருண்டையும் குழிக்குள் வந்து சேரும். வெளியேற்றப்பட்ட மண்குழியை மூடிகொள்ளும். நாளொன்றுக்கு ஒரு வண்டு தனது எடையைப் போல 250 மடங்கு அதிகமான சாணத்தை அல்லது மலத்தை மண்ணுக்குள் அனுப்புகின்றது.\n\nSection::::இனப்பெருக்கம்.\nவண்டு சாண உருண்டையின் மீது முட்டையிடும். பின் வெளியேறி விடும். முட்டை குஞ்சு பொரித்து சாண உருண்டையை உண்டு வளரும். முழுவளர்ச்சி அடைந்தவுடன் வெளியேறிவிடும். மழை பெய்து பூமி ஈரமாக உள்ள காலங்களில் மட்டுமே வண்டுகள் இனப்பெருக்கத்தில் ஈடுபட முடியும். \n\n"}
{"id": "202188", "url": "https://ta.wikipedia.org/wiki?curid=202188", "title": "கோப்பாய் வீரபத்திர சுவாமி ஆலயம்", "text": "கோப்பாய் வீரபத்திர சுவாமி ஆலயம்\n\nகோப்பாய் வீரபத்திர சுவாமி ஆலயம் (Kopay Veerapatra Swamy Temple) தென் கோவை என ஈழத்துப் புலவர்களால் சிறப்பித்துக் கூறப்பட்ட, இலங்கை, யாழ்ப்பாணம், கோப்பாய் தெற்கில் அமைந்துள்ளது. சுமார் 200 ஆண்டுகள் பழமை வாய்ந்தது. கோப்பாய் பழைய வீதியிலிருந்து இருபாலை செல்லும் தெருவில் ஆலயம் அமைந்துள்ளது.\n\nSection::::ஆதி வரலாறு.\nதெரிந்த வரலாற்றின் படி, 1820 ஆம் ஆண்டளவில் சிவசுவாமி ஐயர் என்பவர் இந்த ஆலயத்தின் நிறுவன குருவாக இருந்தார். \"ஒற்றைப் பனையோலை\" என அழைக்கப்பட்ட காணியில் ஒரு சிறு குடிலில் ஆலயம் இருந்தது. வீரபத்திரர் ஆலயம் என அழைக்கப்பட்டாலும் அக்காலத்தில் ஒரு வேல் மட்டுமே பிரதிட்டை செய்யப்பட்டிருந்தது. காணிக்குச் சொந்தக்காரரான ஒரு மூதாட்டி தனக்கு சந்ததி இல்லாத காரணத்தால் அதனை கோயிலுக்கே அன்பளிப்பாக கொடுத்துவிட்டார்.\n\nசிவசுவாமி ஐயரின் பெண்வழிப் பேரனான முத்துக்குமாரசாமி ஐயர் கோயிலை மேம்படுத்தினார். கர்ப்பக்கிரகம், அர்த்த மண்டபம் ஆகியவற்றை கற்களால் கட்டுவித்தார். மகாமண்டபம், எழுந்தருளி சந்நிதி, உள்மண்டபம், வெளிமண்டபம், வசந்த மண்டபம், யாகசாலை, மடைப்பள்ளி, களஞ்சியம் என்பவற்றை கட்டியதுடன் திருமஞ்சனக்கிணறு எடுத்து அதனையும் கற்களால் கட்டுவித்தார். உட்பிரகாரத்தைச் சுற்றி மதிற்சுவரும் அமைக்கப்பட்டது.\n\nஇந்தக் கட்டுமானப் பணிகள் நிறைவேறியதும் வீரபத்திர சுவாமி தாமிர விக்கிரகத்தை வார்ப்பித்து மூலவர் சந்நிதியில் பிரதிட்டை செய்தார். அவ்வாறே எழுந்தருளி சுவாமியையும் தாமிரத்தால் செய்து எழுந்தருளி சந்நிதியில் பிரதிட்டை செய்தார். அத்துடன் கோயில் பூசைக்குத் தேவையான தீபங்கள், கலசங்கள் போன்ற உபகரணங்களையும் செய்வித்தார். சுவாமி திருவிழாவின் போது வீதியுலா வர குதிரை வாகனம் ஒன்று செய்து வைத்தார்.\n\nகோயில் அயலில் வசித்த இரத்தினம் - பொன்னம்மா தம்பதியினர் ஒரு அசையாமணி செய்து கொடுத்தனர்.\n\nSection::::பிற்கால வரலாறு.\nமுத்துக்குமாரசாமி ஐயரின் பேரனான சண்முகநாத குருக்கள் 1954 ஆம் ஆண்டளவில் ஆலயத்தை மேலும் மேம்படுத்தினார். ஆலயம் அமைந்திருந்த காணியை நன்கொடையாகக் கொடுத்த மூதாட்டியின் உறவுமுறைப் பேரனான கந்தையா வைத்தியநாதன் அப்போது திருக்கேதீச்சரம் கோயில் புனருத்தாபன பணியில் ஈடுபட்டிருந்தார். சண்முகநாத குருக்கள் அவரை அணுகி, ஆலய வரலாற்றை அவருக்கு எடுத்துரைத்து, வீரபத்திர சுவாமி ஆலயத்தையும் புனரமைக்க உதவுமாறு கேட்டார். கந்தையா வைத்தியநாதன் சம்மதித்து ஏற்ற ஒழுங்குகள் செய்து கொடுத்தார்.\n\nபாலத்தாபனம் செய்யப்பட்டு கோயில் புனரமைக்கப்பட்டது. உள் மண்டபம் விசாலமாக்கப் பட்டது. வெளிமண்டபம், வசந்த மண்டபத்தையும் உள்ளடக்கக் கூடியதாக விஸ்தரிக்கப்பட்டது. எழுந்தருளி சந்நிதி அம்மன் சந்நிதியாக மாற்றப்பட்டு அச்சந்நிதிக்கும் வெளிமண்டபம் அமைக்கப்பட்டது. பரிவார மூர்த்திகளாக பிள்ளையார், முருகன், சூரியன், பைரவர் சந்நிதிகள் உட்பிரகாரத்தில் கட்டப்பட்டன. இவற்றிற்கான சிலாவிக்கிரகங்கள் தமிழ் நாட்டிலிருந்து வரவழைக்கப்பட்டன. கோபுர வாசலுக்கு கதவு போடப்பட்டது. வசந்த மண்டபம், யாகசாலை, மடைப்பள்ளி, களஞ்சியம் ஆகியவை புதுப்பித்துக் கட்டப்பட்டன. சுற்று மதிட்சுவர் மீள்மைக்கப்பட்டு உயர்த்திக் கட்டப்பட்டது.\n\nகோயில் மேற்கு வீதியில் வசித்த செல்லப்பா என்பவர் காளை வாகனம் ஒன்றும், சகடை ஒன்றும் செய்வித்துக் கொடுத்ததுடன் வாகனசாலையையும் புதுப்பித்தார். அத்துடன் வெளி மண்டப கூரைக்கு ஓடு வேயும் பணியையும் இவரே பொறுப்பேற்று செய்வித்தார்.\n\nஇன்னொரு அன்பரான சடாசிவம் (அவரின் பெயர் சதாசிவம், ஆனால் சடாசிவம் என்றே அவரை அழைப்பார்கள்) என்பவர் ஊர் மக்களின் உதவியுடன் ஆட்டுக்கடா வாகனம் ஒன்று செய்து கொடுத்தார்.\n\nகோயில் கர்ப்பக்கிருகத்துக்கு மேல் அமைந்த பண்டிகையில் தமிழ் நாட்டிலிருந்து வந்த சிற்பி ஒருவரால் நான்கு திசைகளிலும் சிற்பங்கள் அமைக்கப்பட்டன.\n\nபுனருத்தாபன வேலைகள் முடிவடைந்து 1955 ஆம் ஆண்டு தை மாதம் கும்பாபிசேகம் நடைபெற்றது. அச்சுவேலி குமாரசுவாமி குருக்கள் தலைமையில் உடுவில் அம்மன் கோவில் சிவகடாட்ச குருக்கள் மற்றும் கோப்பாய் வெள்ளெருவைப் பிள்ளையார் கோவில் நிறுவனகுரு சச்சிதானந்தேசுவரக் குருக்கள் ஆகியோருடன் சண்முகநாதக் குருக்களும் சேர்ந்து கும்பாபிசேகத்தை நடாத்தினர்.\n\nஇப்போது முத்துக்குமாரசாமி ஐயரின் பெண் வழி கொள்ளுப்பேரனான பிரம்மஸ்ரீ சோ. இ. பிரணதார்த்திகரக் குருக்கள் (ஹரன் குருக்கள்) இவ்வாலயத்தின் பிரதம குருவாக உள்ளார்.\n\nSection::::கோவில் விழாக்கள்.\nஇக் கோயிலின் மகோற்சவம் ஆனி உத்தரத்தை தீர்த்த நாளாகக் கொண்டு பத்து நாட்களுக்கு நடைபெறுகின்றது. இக் கோயிலுக்கென ஒரு புதிய சித்திர தேர் 2007ம் ஆண்டு உருவாக்கப்பட்டுள்ளது.\n\n"}
{"id": "202194", "url": "https://ta.wikipedia.org/wiki?curid=202194", "title": "வடக்கு சர்க்கார் மாவட்டங்கள்", "text": "வடக்கு சர்க்கார் மாவட்டங்கள்\n\nவடக்கு சர்க்கார் மாவட்டங்கள் (\"Northern Circars\") பிரித்தானிய இந்தியாவின் சென்னை மாகாணத்தின் முன்னாள் நிர்வாகப் பிரிவு ஆகும். வங்காள விரிகுடாவின் மேற்கே அமைந்திருந்த குறுகிய இந்நிலப்பகுதி வடக்கு நெட்டாங்கு 15° 40' முதல் 20° 17' வரையிலும் பரவி இருந்தது. தற்போதைய ஆந்திர ஒடிசா மாநிலங்களின் பகுதிகளை உள்ளடக்கி இருந்தது. மாகாணத்தின் துணைப்பிரிவு என்பதற்கான \"சர்க்கார்\" என்ற இந்தி சொல் பயன்படுத்தப்பட்டது. துணை மாகாணமாகக் கருதப்பட்ட இப்பகுதி ஓர் துணை ஆளுநரால் நிர்வகிக்கப்பட்டது. இந்த வடக்கு சர்க்காரில் ஐந்து மாவட்டங்கள், ஸ்ரீகாகுளம், ராஜமுந்திரி, ஏலூரு, கொண்டப்பள்ளி மற்றும் குண்டூர் இருந்தன. இந்த துணை மாகாணப் பகுதியின் மொத்த நிலப்பரப்பு ஆக இருந்தது.\nஇப்பகுதி கிருஷ்ணா, கிழக்கு கோதாவரி மாவட்டம், மேற்கு கோதாவரி மாவட்டம், விசாகப்பட்டினம், விஜயநகரம், ஸ்ரீகாகுளம், பிரகாசம் மற்றும் குண்டூர் மாவட்டங்களை உள்ளடக்கிய தற்போதைய ஆந்திரப் பிரதேசத்தின் கடற்கரை ஆந்திரப் பகுதிகளையும் ஒடிசாவின் கஜபதி, கஞ்சம் மாவட்டங்களையும் உள்ளடக்கி உள்ளது. 1471இல் இப்பகுதி மீது பாமினி சுல்தான்கள் படையெடுத்தனர்; 1541இல் அவர்கள் கொண்டபள்ளியை கைப்பற்றினர். ஒன்பது ஆண்டுகள் கழித்து குண்டூரையும் , மச்சிலிப்பட்டணத்தையும் கைப்பற்றினர். இருப்பினும் இப்பகுதியை இறுதியாக 1571இல் ஒடிசாவின் இந்து இளவரசரிடமிருந்து கோல்கொண்டாவின் இப்ராகிம் கைப்பறினார். 1687இல் கோல்கொண்டா சுல்தானகத்துடன் சர்க்கார்களும் அவுரங்கசீப்பின் பேரரசில் இணைக்கப்பட்டன.அவுரங்சீப்புக்கு பின் வடக்கு சரக்கார் ஐதராபாத் நிசாம் கைக்கு வந்தது கர்நாடக போரில் பிரஞ்சுகாரரின் உதவிக்காக கொடுப்கப்பட்டது பின் போர் நிறுத்த ஒப்பந்தத்தால் ஆங்கிலேயர் கைகளுக்கு வந்தது\n"}
{"id": "202196", "url": "https://ta.wikipedia.org/wiki?curid=202196", "title": "யோசபாத்து", "text": "யோசபாத்து\n\nபுனித யோசபாத்து குன்ட்சேவிச் (, , ) என்பவர் புனித பசிலியார் சபையைச் சார்ந்தவரும், உக்ரேனிய கிரேக்க கத்தோலிக்க திருச்சபையின் ஆயராக இருந்து திருச்சபையின் ஒற்றுமைக்காக உழைத்து மறைச்சாட்சியாக உயிர்துறந்தவரும் ஆவார். இவர் பிறந்த ஆண்டு 1580 அல்லது 1584 ஆகும். அவர் கிறித்தவ மறைநம்பிக்கைக்காகக் கொல்லப்பட்டது 1623, நவம்பர் 12ஆம் நாள்.\n\nஇவருக்கு கத்தோலிக்க திருச்சபை புனிதர் பட்டமும் மறைச்சாட்சி பட்டமும் அளித்துள்ளது.\n\nSection::::வாழ்க்கை வரலாற்றின் முக்கிய நிகழ்வுகள்.\nஇன்றைய உக்ரேய்ன் நாட்டிலுள்ள வோல்னியா பகுதியில் 1580 அல்லது 1584இல் பிறந்த இவருக்கு திருமுழுக்கின்போது அளிக்கப்பட்ட பெயர் \"யோவான் குன்ட்சேவிச்\" ஆகும். வோல்னியா பகுதி இவர் வாழ்ந்த காலத்தில் போலிய-லித்துவானிய கூட்டமைப்பின்கீழ் இருந்தது. இவர் பிறந்த நகரின் பெயர் விளாடிமிர்\n\nகத்தோலிக்க திருச்சபைக்கும் மரபுவழி திருச்சபைக்கும் இடையே ஒற்றுமை ஏற்படுத்துவதற்கான ஒரு ஒப்பந்தம் பிரெஸ்ட் உடன்பாடு () என்று அழைக்கப்படுகிறது. இது 1596இல் நிகழ்ந்தது. இதன்படி, உக்ரேய்ன் கிரேக்க மரபுவழி சபையானது கத்தோலிக்க திருச்சபையோடு இணைய முன்வந்தது.\n\nமரபுவழி திருச்சபையில் பிறந்த யோவான் குன்ட்சேவிச் முதலில் புனித பசிலியார் துறவற சபையில் சேர்ந்தார். பின்னர் கத்தோலிக்க திருச்சபையில் 1609இல் குருப்பட்டம் பெற்றார். \n\nSection::::திருச்சபையின் ஒற்றுமைக்காக உழைத்தல்.\nதுறவற சபையில் சேர்ந்தபோது அவர் யோவான் என்ற தம் பெயரை \"யோசபாத்து\" என்று மாற்றிக்கொண்டார். அவருடைய வாழ்க்கைக் குறிக்கோளே திருச்சபையில் ஒற்றுமையைக் கொணர்வதாக அமைந்தது. பண்டைக்காலத் திருச்சபையின் வழிபாட்டு முறைகள், திருச்சபைத் தந்தையர்களின் படிப்பினைகள் ஆகியவற்றையும் வரலாற்றையும் ஊன்றிப் பயின்ற யோசபாத்து, ஆண்டவர் இயேசு நிறுவிய திருச்சபையில் பேதுருவின் வாரிசாக வருகின்ற திருத்தந்தைக்கு ஒரு முக்கிய இடம் ஒன்று உண்டு என்றும், அவருடைய தலைமையின் கீழ் திருச்சபை முறையாக அமைய வேண்டும் என்பதில் உறுதியாக இருந்தார்.\n\n1617இல் யோசபாத்துக்கு ஆயர் பட்டம் வழங்கப்பட்டது. 1618, மார்ச்சு மாதத்தில் அவர் போலோஸ்க் என்னும் மறைமாவட்டத்தின் பேராயராக நியமிக்கப்பட்டார்.\n\nஉரோமைத் திருச்சபையோடு உக்ரேய்ன் மரபுவழி திருச்சபையை ஒன்றுபடுத்தும் பணியில் அவர் மும்முரமாக ஈடுபட்டார். பலர் அவருடைய முயற்சியை எதிர்த்தனர். \n\nஆயர் யோசபாத்து பல கோவில்களைப் புதுப்பித்தார். குருக்களின் கல்வியறிவை வளர்க்க அவர் ஒரு மறைக்கல்வி நூல் எழுதினார். குருக்களின் வாழ்வுக்கான நெறிகளை வழங்கினார். தமது மறைமாவட்டத்தைச் சார்ந்த நகரங்களில் மறை மன்றங்கள் நிறுவ ஏற்பாடு செய்தார். கீழை மரபுவழி சபைகளுக்கு அளவுக்கு மீறிய சலுகைகள் வழங்கியது அவருக்கு விருப்பமாக இருக்கவில்லை.\n\nஅவருடைய ஆயர் பணிக்காலம் முழுவதிலும் அவர் ஒரு துறவிக்கான வாழ்க்கைமுறையைக் கடைப்பிடித்தார். பல ஒறுத்தல் முயற்சிகள் செய்து கடவுள் மட்டில் தமது பக்தியையும் மக்கள் மட்டில் தமது கரிசனையையும் வெளிப்படுத்தினார். <ref name=AC / \n\nSection::::எதிர்ப்பு.\nகத்தோலிக்க திருச்சபைக்கும் உக்ரேனிய மரபுவழி திருச்சபைக்கும் இடையே ஒற்றுமை கொணர யோசபாத்து உழைத்ததற்கு நல்ல பலன் கிடைத்தது. பலர் ஒற்றுமை வழியை ஆதரித்தனர். ஆனால் சிலர் அவர் மட்டில் காழ்ப்புணர்வு கொள்ளலாயினர். அவர் உக்ரேனிய சபையை முற்றிலுமாக உரோமை மயமாக்க முயற்சி செய்ததாக அவர்மீது குற்றம் சாட்டினர். \n\nதம் ஆயர் பணியை நிறைவேற்றுவதற்காக அவர் மொகிலேவ் நகருக்குச் சென்றபோது அவருடைய எதிரிகள் அவரை எதிர்த்தனர். அவர்கள் கடுமையாகத் தண்டிக்கப்பட்டனர்.\n\nSection::::யோசபாத்துவின் மறைச்சாட்சி மரணம்.\n1623இல் யோசபாத்தின் எதிரிகளுள் ஒருவர் ஆயரின் இருப்பிடம் சென்று அவரை கடுமையான வார்த்தைகள் கூறி இகழ்ந்தார். இதனால் அக்குருவை அகற்றி ஓரிடத்தில் வைத்திருந்தனர். அதற்கு எதிர்வினையாக உடனே நகரத்தின் மணி ஒலிக்கப்பட்டது. மக்கள் கும்பல் ஒன்று திரண்டு வந்து, ஆயரின் இருப்பிடத்தை வன்முறையாகத் தாக்கியது. அவரை அரிவாளால் வெட்டினர். துப்பாக்கியால் சுட்டனர். அவருடைய உடல் ஆற்றில் வீசி எறியப்பட்டது. \n\nபல நாட்களுக்குப் பின் அவருடைய உடல் கண்டெடுக்கப்பட்டு, உரோமைக்குக் கொண்டு செல்லப்பட்டு அங்கு புனித பேதுரு பெருங்கோவிலில் அடக்கம் செய்யப்பட்டது. \n\nSection::::யோசபாத்தின் பக்தி வாழ்வு.\nயோசபாத்து சிறுவயதிலிருந்தே மிகுந்த இறைபக்தி கொண்டிருந்தார். அவருக்குப் பிடித்தமான இறைவேண்டல் கீழைத் திருச்சபையின் துறவற இல்லங்களில் வழக்கமாக பயன்பட்ட ஒரு வேண்டல் ஆகும். \"ஆண்டவராகிய இயேசு கிறித்துவே, பாவியாகிய என்மேல் இரக்கமாயிரும்!\" என்னும் அந்த இறைவேண்டலை அவர் அடிக்கடி செபித்துவந்தார். அவர் மாமிச உணவு அருந்தியதில்லை. விரதம் இருப்பதும் உடலை ஒறுப்பதும் அவரது வழக்கம். வெறும் தரையில் உறங்கினார். ஏழைகளை சந்தித்து அவர்களுக்கு உதவி செய்தார். \n\nSection::::புனிதர் பட்டம்.\nயோசபாத்தை நோக்கி வேண்டியதன் விளைவாக பல புதுமைகள் நிகழ்ந்ததாக மக்கள் கூறியதைத் தொடர்ந்து திருத்தந்தை எட்டாம் அர்பன் ஒரு குழுவை ஏற்படுத்தி, அவருக்கு புனிதர் பட்டம் அளிப்பதற்கான முயற்சிகளைத் தொடங்கிவைத்தார். 116 சாட்சிகளின் வாக்குமூலம் பெறப்பட்டு, ஐந்து ஆண்டு ஆய்வுக்குப்பின், அவர் இறந்து 20 ஆண்டுகள் ஆனபோது, 1643இல் அவருக்கு முத்திப்பேறுபெற்ற பட்டம் அளிக்கப்பட்டது. \n\nதிருத்தந்தை ஒன்பதாம் பயஸ் யோசபாத்துக்கு 1867, சூன் 29ஆம் நாள் புனிதர் பட்டம் வழங்கினார்.\n\nSection::::திருவிழா.\nபுனித யோசபாத்தின் திருவிழா அவர் இறந்த நாளான நவம்பர் 12ஆம் நாள் கொண்டாடப்படுகிறது. உக்ரேனிய கிரேக்க கத்தோலிக்க திருச்சபை, யூலியன் நாட்காட்டியைப் பின்பற்றி, அவருடைய திருவிழாவை நவம்பர் 25ஆம் நாள் கொண்டாடுகிறது. \n\n"}
{"id": "202201", "url": "https://ta.wikipedia.org/wiki?curid=202201", "title": "ஜேயூனிட்", "text": "ஜேயூனிட்\n\nஜேயூனிட் (junit) என்பது மீண்டும் மீண்டும் அலகு சோதனைகள் எழுத உதவும் ஒரு எளிய கட்டமைப்பு. இது ஜாவா நிரலாக்க மொழிக்கான அலகு சோதனை கட்டமைப்பாகும். இது எக்க்ஸ்யூனிட் (xUnit) கட்டமைப்பிலிருந்து வெளியான ஜாவா நிரல்மொழிக்கான கட்டமைப்பாகும்.\n\nSection::::வரலாறு.\nஜேயூனிட் ஜாவா நிரல்களின் சோதனை நிகழ்வுகளில் எழுதி இயக்கும் நோக்கத்திற்காக கென்ட் பெக், எரி காமா மூலம் வடிவமைக்கப்பட்ட ஒரு திறந்த மூல கட்டமைப்பு ஆகும். இந்த கட்டமைப்பு உருவாக்கம் மற்றும் சோதனை செயல்முறை இடையே உறவை உருவாக்குகிறது.\n\nSection::::ஜேயூனிட்டின் சோதனை புள்ளி.\nஜேயூனிட்டின் சோதனை புள்ளியே ((Test Fixture) ஒரு ஜாவா பொருள் (Java Object) ஆகும். ஒவ்வொரு சோதனை செயல்முறைக்கும் விளக்கம் அல்லது அனொட்டேஷன் (Annotation) கொடுக்க வேண்டும்.\n\n"}
{"id": "202208", "url": "https://ta.wikipedia.org/wiki?curid=202208", "title": "சான் ஃபிரான்சிஸ்கோ ஆசியக் கலை அருங்காட்சியகம்", "text": "சான் ஃபிரான்சிஸ்கோ ஆசியக் கலை அருங்காட்சியகம்\n\nஅமெரிக்காவில் ஆசியக் கலைப்பொருட்கள் மட்டுமே காட்சிப்படுத்தப்பட்டுள்ள ஆசியக் கலை அருங்காட்சியங்கள் இரு நகரங்களில் உள்ளன. ஒன்று கலிபோர்னியா மாவட்டத்திலுள்ள சான்பிரான்சிஸ்கோ நகரிலும் மற்றுமொன்று வாஷிங்டன் மாநிலத்தில் உள்ள சியாட்டில் நகரிலும் அமைந்துள்ளன. இப்பகுதிகளில் ஆசிய நாடுகளைப் பூர்வீகமாகக் கொண்டோர் அதிக அளவில் வாழ்வது அதற்கு முக்கிய காரணம் ஆகும்.\n\nசான் ஃபிரான்சிஸ்கோ நகரில் உள்ள ஆசியக் கலை அருங்காட்சியகத்தில் இருக்கும் 18,000 திற்கும் மேற்பட்ட கலைப்பொருட்கள் 6,000 ஆண்டுகள் பழமையான ஆசியக் கலாச்சாரத்தை விளக்கும் கலைப் பொருட்களாகும். . இவற்றில் பெரும்பான்மையான கலைப் பொருட்களை நன்கொடையாக கொடுத்து உதவியவர் சிக்காகோவில் வாழ்ந்த தொழிலதிபர் ஆவ்ரி ப்ரெண்டேஜ் (Avery Brundage) என்பவர்.\n\nSection::::வரலாறு.\nஆவ்ரி ப்ரெண்டேஜ் 1959 இல் சான் ஃபிரான்சிஸ்கோ நகருக்கு தன் தனிப்பட்ட கலைபொருட்கள் சேகரிப்பினை நன்கொடையாக வழங்க ஒப்புதல் அளித்தார். ஆனால் அதற்கு அவர் விதித்த நிபந்தனை, அக்கலைப் பொருட்களை சிறந்த முறையில் பார்வைக்கு வைக்கும் பொருட்டு சான்ஃபிரான்சிஸ்கோ நகரில் ஒரு புதிய அருங்காட்சியகத்தைக் கட்ட வேண்டும் என்பதாகும். அவர் வேண்டுகோளை ஏற்று, புதிய கட்டிடம் கட்டி முடிக்கப்பட்டு, ஜூன் 1966 இல் அருங்காட்சியகம் திறக்கப்பட்டது. தன் ஆசியக் கலைப்பொருட்கள் சேகரிப்பை வழங்கிய ஆவ்ரி ப்ரெண்டேஜ், இந்த ஆசியக் கலை அருங்காட்சியகம் சான்ஃபிரான்சிஸ்கோ நகரை ஒரு சிறந்த ஆசியக் கலாச்சார மையமாக ஆக்க உதவும் என்று நம்பிக்கைத் தெரிவித்தார். \n\nதொடர்ந்து ஆசியக் கலைப்பொருட்களைச் சேகரித்த வண்ணமே இருந்த அவர் மீண்டும் அவற்றையும் நன்கொடையாக வழங்க முன் வந்தார். அதற்கு அவர் விதித்த புது நிபந்தனை, சான் ஃபிரான்சிஸ்கோ நகர் அருங்காட்சியகத்தின் நிர்வாகத்தை மேற்பார்வையிட தனி நிர்வாகக் குழுவை அமைத்து, நிர்வாகம் தன்னாட்சி உரிமை அடைந்து நிர்வாகக் கட்டுப்பாட்டைத் தனது குழுவின் பொறுப்பில் வைத்திருக்க வேண்டும், நிர்வாகத்தில் நகரின் தலையீடு இருக்கக் கூடாது என்பது.\n\nசான் ஃபிரான்சிஸ்கோ நகர் அந்த நிபந்தனையையும் ஏற்று, ஆவன செய்த பின்பு ஆவ்ரி ப்ரெண்டேஜ் 1969 இல் மீண்டும் ஒரு பெரிய ஆசியக் கலைப் பொருட்கள் சேகரிப்பை அருங்காட்சியகத்திற்கு வழங்கினார். அருங்காட்சியகத்தின் குறிக்கோள், மேலை நாடுகளிலேயே சிறந்த ஆசியக் கலாச்சார மையமாக அந்நகரின் அருங்காட்சியகத்தை உயர்த்துவதுதான். அதன் பிறகு அதிக கலைப்பொருட்களுடன் பல்கிப் பெருகி விரிவடைந்த வண்ணமே உள்ளது அருங்காட்சியகம். அதன் பராமரிப்பை சான் ஃபிரான்சிஸ்கோ நகர் ஏற்றுக் கொண்டுள்ளது, நிர்வாகம் தனிப்பட்ட குழுவின் மேற்பார்வையில் தொடர்ந்து வருகிறது. தற்பொழுது உலகில் அதிக அளவு ஆசியக் கண்டத்தின் கலைப்பொருட்களைக் கொண்டுள்ளது சான் ஃபிரான்சிஸ்கோ ஆசியக் கலை அருங்காட்சியகம்.\n\nமீண்டும் தொடர்ந்து 1975 ஆண்டு, தனது இறுதிக்காலம் வரை ஆசியக் கலைப்பொருட்களை சேகரித்த ஆவ்ரி ப்ரெண்டேஜ், அவை அனைத்தையும் அருங்காட்சியகத்திற்கே நன்கொடையாக அளித்துவிட்டார். அருங்காட்சியகத்தில் உள்ள ஏறத்தாழ பாதி கலைப்பொருட்கள் (7,700) இவர் நன்கொடையாக அளித்ததே. இவற்றில் மிக அரியதாகக் கருதப்படுவது 338 ஆம் அண்டு செய்யப்பட்ட சீன நாட்டின் வெண்கல புத்தர் சிலை. இவரது முயற்சியால் இன்று அமெரிக்காவில் மட்டுமல்லாது உலகிலேயே அதிக ஆசிய நாட்டு கலைப்பொருட்களைக் கொண்டு சிறந்துள்ளது . இதனால் புதிய கட்டிடம் தேவைப்படும் நிலையும் ஏற்பட்டபொழுது, மக்களின் பெரும் ஆதரவுடன், நகரின் மையத்தில் மற்றொரு கட்டிடத்தில் அருங்காட்சியம் மாற்றப்பட்டு இயங்கி வருகிறது.\n\nசான் ஃபிரான்சிஸ்கோ ஆசியக் கலை அருங்காட்சியகம் வளர்ச்சிக்கு மேலும் பல “சிலிக்கன் பள்ளத்தாக்கு’ (silicon valley) தொழில் நுட்ப தொழிலதிபர்களும் மிகத் தாராளமாக நிதி வழங்கி ஆதரித்து உள்ளார்கள். அவர்களில் ஒருவர் கொரியா நாட்டு வழி வந்த ‘சாங் மூன் லீ’ (Chong-Moon Lee) ஆவார்.\n\nSection::::கலைப்பொருட்கள்.\nசான் ஃபிரான்சிஸ்கோ ஆசியக் கலை அருங்காட்சியகத்தில் இருக்கும் கலைப்பொருட்கள்,\nஎன்ற ஏழு ஆசியப் பிரிவுகளில் வகைப்படுத்தப் பட்டுள்ளன.\n\nசிறிய மரகதக் கற்கள் முதற்கொண்டு மிகப் பெரிய சிலைகளையும், ஓவியங்களையும், புகைப்படங்களையும், பீங்கான் மற்றும் மட்பாத்திரங்கள், அரக்கு, துணி, மரத் தளவாடங்கள், போர்க்கருவிகள் மற்றும் கவசங்கள், பொம்மைகள், கூடைகள் எனப் பலவகையான 18,000 பொருட்கள் பார்வைக்கு வைக்கப் பட்டிருக்கிறது. என்றும் நிரந்தரமாக காட்சிக்கு வைக்கப் பட்டிருப்பவை 2,500 கலைப் பொருட்கள்.\n\nஇவையாவும் மூன்று அடிப்படைக் கருத்துக்களை விளக்கும் வகையில் இடம் பெற்றுள்ளன. அவை:\n\nSection::::சிறப்புக் கண்காட்சிகள்.\nஇந்தியாவினைக் குறிக்கும் சிறப்புக் கண்காட்சியாக சென்ற ஆண்டுகளில்:\nபோன்ற சிறப்பு கலைபொருட்கள் கண்காட்சிகளையும் சான் ஃபிரான்சிஸ்கோ ஆசியக் கலை அருங்காட்சியகம் வழங்கியுள்ளது.\n\n"}
{"id": "202213", "url": "https://ta.wikipedia.org/wiki?curid=202213", "title": "ரோஸ் டெய்லர்", "text": "ரோஸ் டெய்லர்\n\nரோஸ் டெய்லர், நியூசிலாந்து துடுப்பாட்ட வீரரும், முன்னாள் துடுப்பாட்டத் தலைவரும் ஆவார். 19வயதிற்கு கீழான இளையோர் போட்டிகளில் நியூசிலாந்தின் துடுப்பாட்டக் குழுவிற்கு தலைமையேற்றார். தற்சமயம், ஐ..பி.எல் போட்டியில் புனே வாரியர்சு குழுவிற்காக ஆடுகிறார். ஒரு நாள், டுவெண்டி-20 போட்டிகளிலும் பங்கேற்று ஆடியுள்ளார். இதற்கு முன்னர், ராஜஸ்தான் ராயல்ஸ், ராயல் சேலஞ்சர்ஸ் பெங்களூரு குழுக்களுக்காகவும் விளையாடியுள்ளார்.\n"}
{"id": "202216", "url": "https://ta.wikipedia.org/wiki?curid=202216", "title": "திலிப் சிங் ஜூடியோ", "text": "திலிப் சிங் ஜூடியோ\n\nதிலிப் சிங், இந்திய அரசியல்வாதி ஆவார். சத்தீசுக்கர் மாநிலத்தைச் சேர்ந்தவர். அடல் பீகார் வாச்பாய் அரசவையில், சுற்றுச்சூழல் மற்றும் காடுகளுக்கான அமைச்சராகப் பணியாற்றியவர்.\n\n2003 ஆம் ஆண்டில், ஊழல் புகாரிலும் சிக்கியவர் \n\n"}
{"id": "202217", "url": "https://ta.wikipedia.org/wiki?curid=202217", "title": "தினாநாத் கோபால் டெண்டுல்கர்", "text": "தினாநாத் கோபால் டெண்டுல்கர்\n\nதினாநாத் கோபால் டெண்டுல்கர் என்பவர் இந்திய எழுத்தாளரும், ஆவணத் திரைப்பட இயக்குநரும் நூலாசிரியரும் ஆவார். எட்டு தொகுப்புகளைக் கொண்ட மகாத்மா காந்தியின் வாழ்க்கைப் பற்றிய நூலை எழுதியவர் என்பது குறிப்பிடத்தக்கது.\n\nSection::::வாழ்க்கைக் குறிப்பு.\nஇவர் மகாராஷ்டிராவில் உள்ள இரத்தினகிரியில் பிறந்தவர். கேம்பிரிச்சுப் பல்கலைக்கழகத்தில் பயின்றவர். பத்ம பூசண் விருது வழங்கப்பட்டது; ஆனால் அதனை ஏற்க மறுத்தார். பத்ம பூசண்\nவிருதுக்குப் பதிலாக ஒரு கைக்கடிகாரத்தை வழங்குமாறு வேண்டினார்.\n\nSection::::ஆக்கங்கள்.\nஇவர் கீழ்க்கண்ட நூல்களையும் எழுதியுள்ளார்.\n"}
{"id": "202224", "url": "https://ta.wikipedia.org/wiki?curid=202224", "title": "திர", "text": "திர\n\nதிரா (பொருள்:தோட்டா, துப்பாக்கி குண்டு), வெளிவரவிருக்கும் மலையாளத் திரைப்படம். இதனை வினீத் சீனிவாசன் இயக்கியுள்ளார்..\n\nSection::::இசை, பாடல்கள்.\nஅனு எலிசபெத், பாடல்களை எழுதியுள்ளார்.\n"}
{"id": "202231", "url": "https://ta.wikipedia.org/wiki?curid=202231", "title": "லம்பர்ட்டோ மகியோரனி", "text": "லம்பர்ட்டோ மகியோரனி\n\nலம்பர்ட்டோ மகியோரனி, இத்தாலிய மொழி நடிகர். இவர் நடித்தவற்றில் \"பைசைக்கிள் தீவ்சு\" என்ற திரைப்படம் குறிப்பிடக்கது.\n\nதொழிலாளராகப் பணியாற்றிய இவர், பின்னர் நடிகரானார். \n\n"}
{"id": "202257", "url": "https://ta.wikipedia.org/wiki?curid=202257", "title": "லெய்டி மாகாணம்", "text": "லெய்டி மாகாணம்\n\nலெய்டி மாகாணம், பிலிப்பைன்சு நாட்டின் 81 மாகாணங்களில் ஒன்று. இதன் தலைமை நகரம் தாக்லோபான் நகரம். இங்கு வான்வழிப் போக்குவரத்திற்கான ஒரேயொரு விமான நிலையம் உள்ளது.\n\n2013 ஆம் ஆண்டில் ஏற்பட்ட ஹையான் சூறாவளியால் அதிகளவிலான உயிர்ச் சேதமும், பொருட்சேதமும் ஏற்பட்டது. \n\n"}
{"id": "202260", "url": "https://ta.wikipedia.org/wiki?curid=202260", "title": "குறிஞ்சா", "text": "குறிஞ்சா\n\nகுறிஞ்சா என்பது கொடி இனத்தைச் சேர்ந்த ஒரு தாவரம். இது பிற தாவரத்தைச் சுற்றி அதன் மீது படரும் தன்மை உடையது.\n\nSection::::சிறு குறிஞ்சா.\nசிறுகுறிஞ்சா இலைகள் ஏறக்குறைய வெற்றிலையை ஒத்திருக்கும். இலைகள் சிறியதாக இருக்கும். குற்றுச்செடிகளின் மேல் ஏறி படரும் தன்மையுடையது. மெல்லிய கொடியை உடையது. இதன் இலைகள் சர்க்கரை நோய்க்கு மருந்தாக பயன்படுகிறது.\n\nSection::::பெரு குறிஞ்சா.\nபெருங்குறிஞ்சா தடித்த வலிமையான கொடியை உடையது. பெரிய மரங்களின் மீது ஏறி படரும். இலைகள் பெரிதாக காணப்படும். குறிஞ்சாவின் காய்கள் இரண்டு இரண்டாக காய்க்கும். காயின் அடிபகுதி சிறுத்தும் நடுப்பகுதி பருத்தும் நுனிப்பகுதி சிறுத்தும் காணப்படும். காய்கள் ஒரே இடத்தில் தொடங்கி எதிர் எதிர் திசையில் இருக்கும். பார்ப்பதற்கு மனிதனின் மீசையை ஒத்திருக்கும். அதனால் இக்காயை சிறுவர்கள் மீசைக்காய் எனக் கூறுவர்.\n\nகாய் முற்றி நெற்றாகி வெடிக்கும். உள்ளிருந்து பஞ்சு வெளியேறி பறக்கும். அடிப்பகுதியில் விதை காணப்படும். விதையில் தொடங்கி பஞ்சு இழைகள் மேல் நோக்கி இருக்கும். அவை காற்றில் விதையுடன் பறக்கும். அது மரம் வேலி போன்ற வற்றால் தடுக்கப்பட்டு விழுந்து முளைக்கும். இது காற்றின் மூலம் விதை பரவுதலுக்கு சிறந்த எடுத்துகாட்டு ஆகும். பெரு குறிஞ்சாவின் இலைகள் மிகுந்த கசப்பு சுவை உடையது. இதனை பொரியல் செய்யும் முறை உப்பு ,பச்சை மிளகாய்,சின்ன வெங்காயம் இவற்றை அவித்து பின் மயிர் போல் அரிந்த குறிஞ்சாவை சேர்து இரண்டு நிமிடத்தில் சமைத்து முடியுங்கள்.இதுவே பாரம்பரிய முறை.\n"}
{"id": "202264", "url": "https://ta.wikipedia.org/wiki?curid=202264", "title": "எருசலேம் கொள்ளையிடப்படல் (925 கி.மு)", "text": "எருசலேம் கொள்ளையிடப்படல் (925 கி.மு)\n\nஎருசலேம் கொள்ளையிடப்படல் நிகழ்வு எபிரேய விவிலியத்தின் முதலாம் அரசர்கள் நூலில் குறிப்பிடப்பட்டுள்ளது. 2 குறிப்பேடு நூலிலும் இது பற்றிய சிறு வேறுபாட்டுடன் குறிப்பிடப்பட்டுள்ளது.\n\nஇந்த மூலங்களின் அடிபப்டையில் றெகபோவாமின் ஆட்சியின் ஐந்தாம் ஆட்சியில் அவருடைய தந்தை சாலமோனின் இறப்பின் பின் இச்சம்பவம் இடம்பெற்றது.\n"}
{"id": "202265", "url": "https://ta.wikipedia.org/wiki?curid=202265", "title": "குக்கி சுப்பிரமணியசுவாமி கோயில்", "text": "குக்கி சுப்பிரமணியசுவாமி கோயில்\n\nகுக்கி சுப்ரமணியசுவாமி கோயில் ( ) இந்தியாவில், கர்நாடக மாநிலத்தின், மங்களூர் அருகே உள்ள தட்சின கர்நாடக மாவட்டத்தில், சுல்லியா வட்டத்தில், குக்கி சுப்ரமண்ய எனும் கிராமத்தில் அமைந்துள்ளது. இங்குள்ள மக்கள் இக்கோயிலை குக்கி சுப்பிரமணியசுவாமி கோயில் என்று அழைக்கின்றனர். இக்கோயிலின் மூலவரான முருகனை அனைத்து நாகர்கள் தங்கள் குலதெய்வமாக வழிபடுகின்றனர். புராணக்கதைப்படி, கருடனுக்கு அஞ்சிய நாகர்களின் (பாம்புகளின்) குலத்திற்கு தலைவியான வாசுகி உட்பட அனைத்து நாகர்கள் இவ்விடத்தில் குடிகொண்டுள்ள சுப்பிரமணியசுவாமியைப் புகலிடமாகக் கொண்டுள்ளனர். \n\nSection::::அமைவிடம்.\nகுக்கி சுப்ரமணியசுவாமி கோயில், கர்நாடக மாநிலத்தில் அமைந்துள்ள மேற்கு தொடர்ச்சி மலையில் உள்ள அடர்ந்த காட்டில் குமார மலையில் அழகான குக்கி சுப்ரமண்யா எனும் கிராமத்தில் அமைந்துள்ளது. இந்த குமார மலையைப் பாதுகாக்கும் விதமாக இதன் அருகே ஆறு தலை பாம்பு வடிவத்தில், சேஷமலை அமைந்துள்ளது. \n\nSection::::போக்குவரத்து வசதி.\nகுக்கி சுப்பிரமணியசுவாமி கோயில், மங்களுரிலிருந்து 105 கி. மீ., தூரத்திலும், பெங்களூரிலிருந்து 317 கி. மீ., தூரத்த்திலும் உள்ளது. புகைவண்டி, பேருந்து, சிற்றுந்து மற்றும் வாடகை வண்டிகள் மூலம் எளிதல் அடையலாம். மேலும் பெங்களூர்-மங்களூர் புகைவண்டித் தடத்தில் அமைந்துள்ள சுப்ரமண்யா ரோடு புகைவண்டி நிலையத்திலிருந்து 15 நிமிட நேர பயணத்தில் சுப்ரமண்யா எனும் கிராமத்தின் நடுவில் உள்ள குக்கி சுப்பிரமணியசுவாமி கோயிலை அடையலாம்.\n\nSection::::கோயில்.\nபக்தர்கள் கோயிலுக்குச் செல்வதற்கு முன், கோயிலுக்கு அருகில் ஓடும் குமாரதாரா எனும் நதியில் புனித நீராடிவிட்டு குக்கி சுப்பிரமணியசுவாமி கோயிலுக்குச் செல்ல வேண்டும். மேலும் கோயிலின் முன் மண்டபத்திற்கும் கர்ப்பகிரகத்திற்கும் நடுவே உள்ள கருடனின் வெள்ளித்தூணை வலம் வந்து, வெள்ளித்தூணில் பொதிந்துள்ள கருடனை வழிபட்டால் சர்ப்பங்கள் வெளிவிடும் விஷத்தை எதிர்கொள்ள முடியும் என்பது பக்தர்களின் நம்பிக்கை. டிசம்பர் மாதத்தில் இக்கோயிலில் மூலவரை பூசை செய்யும் நம்பூதிரிகள், வாழை இலைகளில் விருந்து உணவு உண்டபின், அந்த வாழை இலைகளை வரிசையாக பரப்பி அதன் மேல் அங்கப்பிரதட்சனம் செய்தால் நன்மை பயக்கும் என பக்தர்கள் நம்புகின்றனர். \nSection::::தல வரலாறு.\nபுராணக்கதைப்படி, சுப்பிரமணியசுவாமி, தாருகாசூரன், சூரபதுமன் மற்றும் மற்ற கொடிய அசுரர்களைப் போரில் வென்று கொன்ற பின்பு, சுப்பிரமணியசுவாமி, தன் அண்ணன் கணபதி மற்றும் மற்றவர்களுடன், இக்குமாரமலையில் தங்கினார்கள். அப்போது தேவர்களின் தலைவன் இந்திரன் மற்றும் மற்ற தேவர்கள் சுப்பிரமணியசுவாமியை மகிழ்ந்து வரவேற்றனர். இந்திரனின் மகளான தேவசேனாவை, சுப்பிரமணிய சுவாமிக்கு திருமணம் செய்து கொடுக்க இந்திரன் விரும்பினான். இந்திரனின் விருப்பத்தை நிறைவேற்ற, சுப்பிரமணியசுவாமி தேவசேனாவை மணந்தார். இத்தேவ திருமணம், குமாரமலையில் நடந்தது. பிரம்மா, விஷ்ணு மற்றும் சிவன் மற்றும் இதர தேவர்கள் எழுந்தருளி, தேவசேனா உடனாய சுப்பிரமணியசுவாமிக்கு மங்கல வாழ்த்துக்கள் தெரிவித்தனர். அன்று முதல் தேவசேனா உடனாய சுப்பிரமணியசுவாமி இங்கு எழுந்தருளி பக்தர்களுக்குக் காட்சி அளிக்கிறார்.\n\nSection::::மூலவரின் சிறப்பு.\nமுருகன் தலை மீது ஐந்து தலை நாகருடன் சுயம்பு மூர்த்தியாக அருள்பாலிக்கிறார். \n\nSection::::சிறப்பு பூசைகள்.\nடிசம்பர் மாதத்தில் மூன்று நாட்கள், குமாரதார ஆற்றில் புனித நீராடி முருகனை வழிபடுதல் சிறப்பாகும். குக்கி சுப்பிரமணியசுவாமி கோயிலில் நடைபெறும் சர்ப்ப சம்கார பூசை எனும் நாக தோச நிவர்த்தி பரிகார பூசை சிறப்பான பூசையாகும். மேலும் அஸ்லேஷா நட்சத்திர (Ashlesha Nakshatra) நாளில் செய்யப்படும் நாகதோச நிவர்த்தி பரிகார பூசை சிறப்பாக நடைபெறுகிறது.\n\nSection::::திருவிழாக்கள்.\nகந்த சஷ்டி, தைப்பூசம், பங்குனி உத்திரம், வைகாசி விசாகம், திருக்கார்த்திகை மற்றும் மகாசிவராத்திரி.\n\n\n"}
{"id": "202267", "url": "https://ta.wikipedia.org/wiki?curid=202267", "title": "சகத்திறனாய்வுக்கு யார் பயப்படுகிறார்கள்?", "text": "சகத்திறனாய்வுக்கு யார் பயப்படுகிறார்கள்?\n\nசகத்திறனாய்வுக்கு யார் பயப்படுகிறார்கள்? (\"Who's Afraid of Peer Review?\") என்பது சயின்சு ஆய்விதழில் ஜான் பொஃகன்னன் (John Bohannon) என்பவரால் எழுதப்பட்ட கட்டுரையின் தலைப்பு ஆகும். இதில் திறந்த அணுக்க ஆய்விதழ்களில் கட்டணம் வசூலித்துப் பதிப்பிக்கும் (fee-charging open access journals) சகத்திறனாய்வினைக் குறித்த அவரது ஆய்வுகளை விளக்கியுள்ளார். 2013இன் சனவரியிலிருந்து ஆகஸ்ட் வரை பொஃகன்னன், 304 கட்டணம் வசூலிக்கும் ஆய்விதழ்களுக்குப் பொய்யான ஆய்வுக் கட்டுரை ஒன்றை அனுப்பி வைத்தார். அவ்வாய்வுக் கட்டுரை மிகவும் கடுமையான, கண்கூடான அறிவியல் குறைபாடுள் மிகுந்து இருக்குமாறும், உடனடியாகத் தொகுப்பாளர்களாலும் (editors) சகத்திறனாய்வாளர்களாலும் (peer reviewers) நிராகரிக்கப்படுமாறும் வடிவமைக்கப்பட்டிருந்தது. ஆனால் அவற்றுள் 60% ஆய்விதழ்கள் அக்கட்டுரையை ஏற்றுக் கொண்டன. அக்கட்டுரையும் அதனோடு தொடர்புடைய அனைத்துத் தரவுகளும் \"சயின்சு\" இதழில் அக்டோபர் 4, 2013 அன்று வெளியிடப்பட்டன. மேலும், பொது அணுக்கமாகவும் திறந்து விடப்பட்டன.\n\nSection::::பின்னணி.\nமுதன்முதலில் கட்டணம் வசூலிக்கும் அறிவியல் ஆய்விதழ்கள் 2000இல் வரத் தொடங்கின. இது \"பயோமெட் சென்ட்ரல்\" ஆய்விதழிலும் அடுத்து \"பப்ளிக் லைப்ரரி ஆஃப் சயின்ஸ்\" என்ற ஆய்விதழிலிருந்தும் தொடங்கியது. ஆய்விதழ்களைப் படிக்கும் பயனர்களிடமிருந்து சந்தாத் தொகை வசூல் செய்வதை மட்டும் நம்பியிராமல், இந்தக் கட்டணம் வசூலிக்கும் திறந்த அணுக்க ஆய்விதழ்கள் தங்களது செலவுகளுக்காக ஆய்வுக் கட்டுரை ஆசிரியர்களிடமிருந்தும் வசூலிக்கத் தொடங்கின. ஆய்விதழில் பின்னர் பதிப்பிக்கப்பட்ட கட்டுரைகள் இணையத்தில் தொடர்ந்து பல காலங்களுக்கு இருக்கும் (perpetuity). இந்த மாதிரி, தங்கத் திறவு அணுக்கம், திறந்த அணுக்க பதிப்பித்தல் வளங்குன்றாமலிருக்க ஏற்படுத்தப்பட்ட ஒன்றாகும். திறந்த அணுக்க ஆய்விதழ்களில் பதிப்பிக்கப்பட்ட ஆய்வுக் கட்டுரைகளின் எண்ணிக்கை உடனடியாக உயர்ந்தது. இந்த எண்ணிக்கை 2011இல் சந்தா கட்டிப் படிக்கும் ஆய்விதழ்களையும் மிஞ்சியது.\n\nஇந்தச் சந்தையில் நுழைவதற்குக் குறைவான தடையே இருந்ததனாலும், முதலீட்டில் மிக வேகமான, மிக அதிகமான ஈட்டம் (Return on investment) இருந்ததாலும், \"வேட்டைக்காரத்தனமான பதிப்பிப்பாளர்கள்\" மிகவும் குறை தரம் கொண்ட ஆய்விதழ்களை உருவாக்கினர். அவற்றில் பொதுவாகக் குறைவான சகத்திறனாய்வோ அது இன்றியோ அல்லது தொகுப்பாளர் (editor) கட்டுப்பாடு இன்றி இருந்தது. மேலும், கட்டுரை ஆசிரியர்களிடமிருந்து பதிப்பித்தல் கட்டணம் என்று பணமும் வசூலிக்கப்பட்டது. அறிவியலாளர்களின் பெயர்களை தொகுப்பாளர்களாகவும் சக-ஆய்வாளர்களாகவும் அவர்களது ஒப்புதலின்றி இட்டுக் கொண்டன. மேலும் பதிப்பிப்பாளர்களின் உண்மையான இடத்தையும் அடையாளத்தையும் மறைத்துக் கொண்டனர். இவ்வாறான போலி பதிப்பாளர்களால் ஏற்படும்பாதிப்புகளைக் களைவதில் அறிவியல் சமூகம் என்ன செய்ய வேண்டும் என்பது போன்ற விடயங்கள் சூடான விவாதப் பொருளாயின.\n\nSection::::முறைகள்.\nSection::::போலி ஆய்வுக் கட்டுரைகள்.\nபொஃகன்னன் பைத்தான் நிரலாக்க மொழியைப் பயன்படுத்தி \"மேட் லிப்சின் அறிவியல் பதிப்பை\" உருவாக்கினார். அந்த ஆய்வுக் கட்டுரையின் வார்ப்புரு (template) \"புற்றுநோய் செல் Z-இன் வளர்ச்சியைக் கற்பாசி இனமான Y-இலிருக்கும் X என்ற மூலக்கூறு தடுக்கிறது\" என்றவாறு இருந்தது. அவர் மூலக்கூறுகள், கற்பாசிகள், புற்றுசெல்கள் ஆகியவற்றைக் கொண்ட ஒரு தரவுத்தளத்தை உருவாக்கி முறையே அதிலிருக்கும் தரவுகளைக் கொண்டு முறையே X, Y, Z ஆகியவற்றைப் பதிலீடு செய்தார். ஆயினும் பிற தரவுகளும் முடிவுகளும் அனைத்து ஆய்வறிக்கைகளிலுமே ஒரே மாதிரியாகவே இருந்தன. ஆய்வறிக்கை ஆசிரியர்களும் அவர்களது தகுதிகளும் (affiliation) தனித்தன்மையனதாகவும் போலியானதாகவும் இருந்தன. பெரும்பாலும் அவை வளரும் ஆப்பிரிக்க நாடுகளைச் சார்ந்ததாக உருவாக்கப்பட்டன. அப்போதுதான் சக ஆய்வு செய்பவரால் எளிதில் தேடி கண்டுபிடிக்க முடியாததாகவும் கண்டுபிடிக்க விழையாததாகவும் இருக்கவேண்டும் என்பதற்காக அவ்வாறு செய்யப்பட்டன. அந்த அனைத்து ஆய்வறிக்கைகளுமே ஒரு கற்பாசியிலிருந்து புதியதொரு புற்றுநோய் மருந்து பிரித்தெடுக்கப்பட்டதாக விளக்கின. ஆனால், தரப்பட்டிருந்த தரவுகள் எதுவும் அவ்வாறானதொரு முடிவினைத் தரவில்லை.\n\n"}
{"id": "202281", "url": "https://ta.wikipedia.org/wiki?curid=202281", "title": "ஐந்து செல்வங்களும் ஆறு செல்வங்களும் (நூல்)", "text": "ஐந்து செல்வங்களும் ஆறு செல்வங்களும் (நூல்)\n\nஐந்து செல்வங்களும் ஆறு செல்வங்களும் என்பது கி. ஆ. பெ. விசுவநாதம் எழுதிய நூல். இந் நூலுக்கு தெ பொ மீனாட்சி சுந்தரனார் முன்னுரையும், மே வீ வேணுகோபாலப் பிள்ளை அணிந்துரையும் எழுதியுள்ளனர். இதில் மொத்தம் 10 கட்டுரைகள் இடம் பெற்றுள்ளன. முதல் பக்கத்திலேயே 16 பதினாறு செல்வங்களைப் பற்றியும் அதில் முக்கியமாக தாய் செல்வத்தை பற்றியும் எளிமையாக விளங்கும்படி கூறுகிறார் கி. ஆ. பெ. விசுவநாதம். மேலும் 3ஆம் கட்டுரையான ’கிழட்டுச் செல்வம்’ வசன/நாடக வடிவில் உள்ளது.\n"}
{"id": "202284", "url": "https://ta.wikipedia.org/wiki?curid=202284", "title": "தாமரைத் தடாகம் மகிந்த ராசபக்ச அரங்கு", "text": "தாமரைத் தடாகம் மகிந்த ராசபக்ச அரங்கு\n\nதாமரைத் தடாகம் மகிந்த ராசபக்ச அரங்கு (\"Nelum Pokuna Mahinda Rajapaksa Theatre\") (தாமரைத் தடாக அரங்கு என பொதுவாக அழைக்கப்படுவது; முன்பு தேசிய இசையரங்கு கலைகள் அரங்கு என அழைக்கப்பட்டது) என்பது கொழும்பிலுள்ள இசையரங்கு கலைகள் நிலையம். இது 15 திசம்பர் 2011 அன்று திறந்து வைக்கப்பட்டது \n\nஇதன் அமைப்புப் பணிக்கு சீன அரசாங்கத்தினால் 2,430 மில்லியன் ரூபாவும் ஏனைய நிதி நிறுவனங்கள் மூலம் 650 மில்லியன் ரூபாவும் செலவிடப்பட்டுள்ளது. சீனாவின் யங்யுவான் என்ற நிறுவனம் கட்டிட அமைப்பு வேலையைப் பொறுப்பேற்று 2008ம் ஆண்டு வேலைத்திட்டங்களை ஆரம்பித்தது.\n\nதாமரை மலரின் வடிவில் வடிவமைக்கப்பட்ட இந்தக் கலையரங்கு மூன்று அரங்க மாடிகளைக் கொண்டதுடன், 1288 சொகுசு இருக்கைகளைக் கொண்டது. ஒரே நேரத்தில் 70 கலைஞர்கள் வரையில் மேடையேற்றக்கூடிய வகையில் அமைக்கப்பட்டுள்ளது. ஒரே நேரத்தில் மேடையேற்றக்கூடிய 4 மேடைகள் 690 சதுர மீற்றரில் அமைக்கப்பட்டுள்ளன.\n\nSection::::பராக்கிரமபாகு மன்னனின் தாமரைத்தடாகம்.\nபாராக்கிரமபாகு மன்னனால் பொலனறுவைக் காலத்தில் கட்டப்பட்ட தாமரைத்தடாகத்தின் வடிவத்தை ஒத்ததாக இத் தாமரைத் தடாகக் கலையரங்கு காணப்படுகின்றது. பராக்கிரமபாகு மன்னனின் தாமரைத்தடாகம் கருங்கற்பாறைகளால் பொழியப்பட்டு கட்டப்பட்டது.\n\n"}
{"id": "202286", "url": "https://ta.wikipedia.org/wiki?curid=202286", "title": "மூன்றாம் ஃபெலிக்ஸ் (திருத்தந்தை)", "text": "மூன்றாம் ஃபெலிக்ஸ் (திருத்தந்தை)\n\nதிருத்தந்தை மூன்றாம் ஃபெலிக்ஸ் (\"Pope Felix III\", இறப்பு: 1 மார்ச் 492) என்பவர் கத்தோலிக்க திருச்சபையின் 48ஆம் திருத்தந்தையாக கிபி 483 மார்ச் 13 முதல் 492 இல் இறக்கும் வரை ஆட்சி செய்தார்.\n\nSection::::பெயரில் குழப்பம்.\nதிருச்சபை வரலாற்றில் முதலாம் ஃபெலிக்ஸ் என்ற பெயரில் ஒரு திருத்தந்தை 269-274 காலத்தில் ஆட்சி செய்தார். அதன் பிறகு \"இரண்டாம் பெலிக்சு\" என்ற பெயரில் ஆட்சி செய்தவர் பெயர் திருத்தந்தையர் ஏட்டில் இடம் பெற்றது. ஆனால் அவர் எதிர்-திருத்தந்தை என்று பின்னர்தான் அறிவிக்கப்பட்டது.\n\nஅதற்கிடையில் \"மூன்றாம் ஃபெலிக்ஸ்\" என்ற பெயரில் ஒரு திருத்தந்தை பதவி ஏற்றார். உண்மையில் அவர் பெயர் \"இரண்டாம் ஃபெலிக்ஸ்\" என்றுதான் இருந்திருக்க வேண்டும். ஆயினும் வரலாற்றில் அவருடைய பெயர் \"மூன்றாம் ஃபெலிக்ஸ்\" என்றே நிலைத்துவிட்டது.\n\nSection::::வரலாறு.\nமூன்றாம் ஃபெலிக்ஸ் உரோமை நகர உயர்குடியில் பிறந்தார். அவருடைய தந்தையும் குருவாக இருந்தவரே. ஃபெலிக்ஸ் திருமணமாகி, தம் மனைவியை இழந்த நிலையில் அவருக்கு இரு குழந்தைகள் இருந்தனர். அக்குழந்தைகளில் ஒருவரின் வாரிசாகப் பிறந்தவரே பிற்காலத்தில் முதலாம் கிரகோரி என்ற பெயரில் கத்தோலிக்க திருச்சபையின் திருத்தந்தையாகப் பணியாற்றினார்.\n\nSection::::இயேசு கிறித்து பற்றிய போதனை குறித்த சர்ச்சை.\nதிருத்தந்தை மூன்றாம் ஃபெலிக்ஸ் காலத்தில் பேரரசர் சேனோ என்பவர் திருச்சபையில் ஒற்றுமையைக் காக்கும் வண்ணம் \"ஒற்றுமை உடன்பாடு\" () என்ற பெயரில் காண்ஸ்டாண்டிநோபுள் ஆயரான அக்காசியுசு ( என்பவரோடு இணைந்து ஓர் அறிக்கை விடுத்தார். அந்த அறிக்கையானது அப்போது திருச்சபையில் இயேசு கிறித்து பற்றி நிலவிய இரு கோட்பாடுகளை இணைத்து சமாதானம் கொணரும் முயற்சியாக வெளியிடப்பட்டது. அதன் வரலாறு இது:\n\n451இல் கால்செடோன் நகரில் கூடிய பொதுச்சங்கம் இயேசு கிறித்து உண்மையிலேயே கடவுளாகவும் உண்மையிலேயே மனிதராகவும் இருக்கின்றார் என்று போதித்திருந்தது. அதை திருச்சபையின் அதிகாரப்பூர்வ போதனையாக பெரும்பாலான கிறித்தவர்கள் ஏற்றுக்கொண்டார்கள். என்றாலும், சிலர் இயேசு கிறித்துவில் மனிதத் தன்மை, இறைத்தன்மை என இரு தன்மைகள் இல்லை என்றுரைத்த தவறான கொள்கையைத் தொடர்ந்து கடைப்பிடித்தனர். இதனால் இராச்சியத்தில் பலவித குழப்பங்கள் நிலவின. இதற்கு முற்றுப்புள்ளி வைக்கும் எண்ணத்துடன் பேரரசர் சேனோ என்பவர் காண்ஸ்டாண்டிநோபுளின் ஆயராக இருந்த அக்காசியு என்பவரோடு இணைந்து \"ஒற்றுமை உடன்பாடு\" என்னும் அறிக்கையை வெளியிட்டார்.\n\nஅந்த அறிக்கையானது திருச்சபையின் ஒற்றுமையைப் பாதுகாக்கும் வண்ணம் நல்ல எண்ணத்தோடு விடுக்கப்பட்டது என்றாலும், பேரரசன் அந்த அறிக்கை பற்றி திருத்தந்தை ஃபெலிக்சை கலந்தாலோசிக்கவில்லை.\n\nதிருத்தந்தையாகப் பதவி ஏற்றதும் ஃபெலிக்ஸ், கால்செடோன் திருச்சங்கத்தின் போதனையை ஏற்காமல் செயல்பட்ட அலெக்சாந்திரியா நகர் ஆயர் பதவிநீக்கம் செய்யப்பட வேண்டும் என்று கோரினார். மேலும் அந்த ஆயருக்கு ஆதரவு தெரிவித்ததோடு, பேரரசன் சேனோ விடுத்த \"ஒற்றுமை உடன்பாட்டுக்கும்\" இசைவு தெரிவித்த காண்ஸ்டாண்டிநோபுள் ஆயரான அக்காசியுசையும் திருத்தந்தை ஃபெலிக்ஸ் கண்டித்தார். அக்காசியுசு உரோமைக்கு வந்து தம் செயல்பாடுகளுக்கு விளக்கம் தர வேண்டும் என்றும் பெலிக்சு கோரினார்.\n\nதிருத்தந்தையின் கோரிக்கைகள் அடங்கிய ஏட்டைக் கொண்டுசென்ற திருத்தந்தைத் தூதுவர்கள் சாமர்த்தியமாக செயல்படவில்லை. தவறான கொள்கைகளை போதித்த ஆயரின் பெயர் திருப்பலி வேண்டலில் இடம் பெற்றதற்கு அவர்கள் எதிர்ப்பு தெரிவிக்காததைத் தொடர்ந்து, திருத்தந்தை \"ஒற்றுமை உடன்பாட்டை\" ஆதரிப்பது போன்ற தோற்றம் ஏற்பட்டது. இதனால் திருத்தந்தைத் தூதுவர்கள் உரோமைக்குத் திரும்பியதும் அவர்களும் சபை நீக்கம் செய்யப்பட்டார்கள்.\n\nகாண்ஸ்டாண்டிநோபுள் ஆயரை சபைநீக்கம் செய்த செய்தி ஒரு சிறப்புத் தூதர் வழியாகக் கொடுத்து அனுப்பப்பட்டது. இதற்கு எதிர்வினையாக, காண்ஸ்டாண்டிநோபுளில் திருப்பலி வேண்டலிலிருந்து திருத்தந்தை ஃபெலிக்சின் பெயரை நீக்கிவிட்டார்கள்.\n\nSection::::அக்காசியப் பிளவு.\nமேற்கூறிய நிகழ்வுகளின் நீண்ட கால விளைவாக திருச்சபையில் ஒரு பிளவு ஏற்பட்டது. 484இலிந்து 519 வரை முப்பந்தைந்து ஆண்டுகள் நீடித்த அப்பிளவானது திருச்சபையின் மேற்குப் பகுதிக்கும் கிழக்குப் பகுதிக்கும் இடையே ஏற்பட்ட முதல் பெரும் பிளவாகக் கருதப்படுகிறது. இது \"அக்காசியப் பிளவு\" () என்று அழைக்கப்படுகிறது.\n\nSection::::ஒற்றுமை முயற்சி தோல்வியுறுதல்.\nகாண்ஸ்டாண்டிநோபுள் ஆயர் அக்காசியுசு 489இல் இறந்தார். ஈராண்டுகளுக்குப் பிறகு புதிய பேரரசனும் பதவி ஏற்றார். இந்த மாற்றங்களின் விளைவாக திருச்சபையில் ஒற்றுமை ஏற்படுவதற்கான நடவடிக்கைகள் மேற்கொள்ளப்படும் என்ற எதிர்பார்ப்பு எழுந்தது. ஆனால், அலெக்சாந்திரியா நகரின் ஆயராக இருந்தவர் இயேசு கிறித்துவில் இறைத்தன்மை, மனிதத்தன்மை என்று இரு தன்மைகள் உண்டு என்னும் திருச்சபைக் கொள்கையை ஏற்காதவராதலால் அவருடைய பெயர் திருப்பலி வேண்டுதலில் இருந்து நீக்கப்பட வேண்டும் என்றும் அவ்வாறு நீக்கப்படாதவரை ஒற்றுமை முயற்சி மேற்கொள்ளப்படமாட்டாது என்று ஃபெலிக்ஸ் கூறிவிட்டார். அந்தத் தவறான கொள்கையைப் போதித்த ஆயர் இறந்து அவருடைய இடத்தில் பதவி ஏற்றவர் திருச்சபையின் உண்மையான கொள்கையை ஏற்றுக்கொண்ட பிறகும் திருச்சபை ஒற்றுமைக்கான நடவடிக்கைகள் தொடரவில்லை.\n\nமேலும், பேரரசனுக்கும் திருத்தந்தை ஃபெலிக்ஸ் ஒரு கடிதம் எழுதினார். அதில் \"கடவுள் சம்பந்தமான காரியங்களில் பேரரசன் தலையிடலாகாது\" என்று ஃபெலிக்ஸ் கண்டித்துக் கூறினார். இந்த நிகழ்வு பிற்காலத்தில் திருச்சபைத் தலைமைக்கும் நாட்டுத் தலைமைக்கும் இடையே ஏற்பட்ட இழுபறிக்கு ஓர் முன்குறியாக அமைந்தது என்று வரலாற்று ஆசிரியர்கள் சிலர் கருதுகின்றனர்.\n\nSection::::இறப்பு.\nதிருத்தந்தை மூன்றாம் ஃபெலிக்ஸ் 492, மார்ச் 1 இல் இறந்தார். அவருடைய உடல் புனித பவுல் பெருங்கோவிலின் கீழ் ஆலயத்தில் அவருடைய தந்தை, மனைவி, பிள்ளைகளின் கல்லறை அருகே அடக்கம் செய்யப்பட்டது.\n\nSection::::திருவிழா.\nதிருத்தந்தை மூன்றாம் ஃபெலிக்சின் திருவிழா மார்ச்சு முதலாம் நாள் கொண்டாடப்படுகிறது.\n"}
{"id": "202287", "url": "https://ta.wikipedia.org/wiki?curid=202287", "title": "கோப்பை", "text": "கோப்பை\n\nகோப்பை அல்லது குவளை (Mug) சமையல் கருவிகளில் ஒன்றாகும். இது கண்ணாடி, பீங்கான் அல்லது அலுமீனியம், பித்தளை, துருவேறா உருக்கு போன்ற கலப்பு உலோகத்தில் தயாரிக்கப்பட்ட மூடியில்லாத ஒரு பாத்திரம் (கொள்கலம்). இது குடி நீர், தேநீர், பழச்சாறு மற்றும் நீர்ம பானங்கள் அருந்த உதவும்.\n\ncopo என்ற போர்த்துகீசிய சொல்லில் இருந்து தமிழுக்கு வந்த சொல்.\n"}
{"id": "202290", "url": "https://ta.wikipedia.org/wiki?curid=202290", "title": "பண்டாரநாயக்கா ஞாபகார்த்த சர்வதேச மாநாட்டு மண்டபம்", "text": "பண்டாரநாயக்கா ஞாபகார்த்த சர்வதேச மாநாட்டு மண்டபம்\n\nபண்டாரநாயக்கா ஞாபகார்த்த சர்வதேச மாநாட்டு மண்டபம் (\"Bandaranaike Memorial International Conference Hall\"; சுருக்கமாக பிஎம்ஐசிஎச் - \"BMICH\") என்பது கொழும்பில் அமைந்துள்ள மாநாட்டு நிலையம். 1956 முதல் 1959 வரை இலங்கையின் பிரதமராகவிருந்த சாலமன் பண்டாரநாயக்கா நினைவாக 1971 க்கும் 1973 க்கும் இடைப்பட்ட காலத்தில் சீனாவினால் இந்த மாநாட்டு மண்டபம் அன்பளிக்கப்பட்டது. \n\n"}
{"id": "202293", "url": "https://ta.wikipedia.org/wiki?curid=202293", "title": "குவாண்டம் புலக்கோட்பாடு", "text": "குவாண்டம் புலக்கோட்பாடு\n\nகுவாண்டம் புலக்கோட்பாடு (Quantum field theory) என்பது \"அளபடை இயக்கவியற் புலக்கோட்பாடு\"ஆகும்.இது இரு வகைப்படும்.அவை முறையே\n(2)போஸானிக் க்யூ.எஃப் (போஸான்களின் குவாண்டம் ஃபீல்டு)ஆகும்.\n\nமுதல் வகையில் உள்ள ஃபெர்மியான்கள் ஃபெர்மி டிராக் புள்ளிவிவர இயக்கவியற்படி இயங்கும். (ஃபெர்மி டிராக் ஸ்டேடிஸ்டிகல் மெகானிக்ஸ்).இந்த புள்ளிவிவர இயக்கவியல் என்பது ஒரு சராசரியியல் கணக்கு முறைப்படியானது ஆகும்.எத்தனை துகள்கள் எங்கு எந்த புள்ளியில் இயங்குகிறது என்பதை கணித பூர்வமாக வரையறுப்பது ஆகும்.இந்த ஃபெர்மியான் துகள்களுக்கிடையே ஒரு செயற்கையான எதிர்மாறு நகர்ச்சியை(கேனோனிகல் கம்யூட்டேஷன்) நாம் உட்செலுத்த முடியாது.சான்றாக \"அ ஆ\" என்ற இரு மதிப்புகள் இருப்பதாக வைத்துக்கொள்வோம்.இதை எதிர் மாற்றுத்திசையில் நகர்த்துவதானால் அது \"ஆ அ \" என்று மாறும்.அகர வரிசை மதிப்புகள் கடைப்பிடிக்கப்படும்போது இந்த \"எதிர் மாறு\" நகர்ச்சி அவற்றின் மதிப்பை (அகர வரிசை)மாற்றி விடுகிறது அல்ல்வா!இதையே எதிர்மாறு நகர்ச்சியிலும் அதன் மதிப்பு மாறாமல் இருந்தால் தான் அதை \"எதிர்மாறு நகர்ச்சி\" (கம்யூட்டேடிவ் ப்ராபர்டி)என்கிறோம்.இப்போது கணித இயலில் கூட்டல் அல்லது பெருக்கல் முறையை எடுத்துக்கொள்வோம்.2*3 =6 அதே போல் 3*2ம் 6 தான்.மேலும் 4+5 = 9.அதே போல் 5+4 ம் 9 தான்.இதில் எதிர் மாறு திசை இருந்த போதிலும் மதிப்பு மாறவில்லை இதுவே எதிர்மாறு நகர்ச்சித்தன்மை ஆகும்.\nஃபெர்மியான் துகள்களில் இந்த பண்பு இல்லை.\n\nவரிசையியல் (ஆர்டரிங்க்)மதிப்பு முக்கியமாக இருக்கும் கணிதத்தில் உதாரணமாக வெக்டார் எனும் திசைய கணிதத்தில் இந்த பண்பு இருக்காது .இப்போது ஃபெர்மியான்கள் பற்றி பார்ப்போம்.மிகவும் புகழ்பெற்ற இயற்பியல் மேதை பி.ஏ.எம் டிராக் தான் எலக்ட்ரானுக்கு இணையாக ஆனால் அதற்கு எதிர் மின் அழுத்தம் கொண்ட \"பாசிட்ரான்\" எனும் துகளை கோட்பாட்டு முறையில் கண்டுபிடித்தவர்.அதன் பிறகு அணுவியல் சுழற்று உலையில் (செர்ன் CERN ) அதை கண்டுபிடித்தவர் ஆண்டர்ஸன்.டிராக் என்னும் இயற்பியல் மேதையே குவாண்டம் கோட்பாட்டையும் ஐன்ஸ்டீன் கண்டுபிடித்த பொதுசார்புக்கோட்பாட்டையும் ஒருமைப்படுத்தினார்.அதுவே குவாண்டம் ஃபீல்டு தியரி ஆகும்.இவர் கண்டுபிடித்து விவரிக்கும் வரை குவாண்டமும் பொதுசார்பும் முகம் திருப்பி முரண் செய்து சண்டைப்போட்டுக்கொண்டிருந்தன.\nநீல்ஸ்போருக்கும் (குவாண்டத்தின் தந்தை)ஐன்ஸ்ட்டீனுக்கும் (ஜெனரல் ரிலேடிவிடி யின் தந்தை)இடையே ஏற்பட்ட அந்த கணித இயற்பியல் பட்டிமன்றம் (இபிஆர் பேரடாக்ஸ் அன்ட் கோபன்ஹேகன் இன்டெர்ப்ரெடேஷன்)\nவிஞ்ஞான உலகில் எப்போதுமே பரபரப்பாக பேசப்படுவது.இதன் உள்விவரங்களுக்கு போனோம் என்றால் அதில் கணித சமன்பாடுகளின் ஆயிரக்கணக்கான குருட்சேத்திரப்படலங்களை தாண்டியாக வேண்டும்.அவற்றையும் நாம் தாண்டி சென்று அதை அங்குலம் அங்குலமாக‌\nஅறிந்து கொள்வதே மிகவும் சுவையான தொரு விஞ்ஞான மகாபாரதம்.\nஅதையும் அப்புறம் நாம் பார்க்கலாம். இப்பொது டிராக் புலத்துக்கு வருவோம்.(டிராக் ஃபீல்டு)\n\nஅதற்கு முன் இந்த இரு புலங்களின் உண்மையான உள்ளடக்கம் என தெரிந்து கொள்வோம்.துகள்கள் நிறை உடையவை.இந்த துகள்கள் ஆற்றல்துகள்கள் ஆகும் போது அங்கு துகள்களின் இடைச்செயல்கள் அதாவது மோதல் சிதறல் சேர்தல் பிளத்தல் முதலியன நிகழ்கின்றன.இந்த இடைச்செயல் துகள் வடிவமோ நிறை வடிவமோ கொண்டதல்ல.இருப்பினும் இது ஆற்றல் துகள் என அழைக்கப்பட காரணமாயிருப்பது அந்த \"இடைச்செயல் புலமே\" ஆகும்.எனவே ஆற்றல் புலமே இங்கு இடைச்செயல் புலம்.\n\nஇவ்விரண்டும் துகள் புலம் (பார்டிகிள் ஃபீல்டு)ஆற்றல் புலம் (ஃபோர்ஸ் ஃபீல்டு) என இயற்பியல் துறையில் அழைக்கப்படுகின்றன.எனவே துகள்புலமே ஃபெர்மியன் புலம் என்றும் போஸானிக் புலமே ஆற்றல் புலம் என்றும் ஆராய்ச்சிகள் செய்யப்படுகின்றன.\n\nடிராக் புலம் ஒரு ஃபெர்மியான் புலம் ஆகும்.மேலே சொன்ன எதிர்மாறு நகர்ச்சித்தன்மை போசான் புலத்துக்கு உண்டு.ஆனால் ஃபெர்மியான் புலத்துக்கு\nஅத்தன்மை இல்லை.துகள்களின் ஆற்றல் அளபடை எனும் குவாண்டம் சில எண்களால் அளக்கப்படுகின்றன.அவை குவாண்டம் நம்பர்கள் என அழைக்க ப்படும்.துகளின் இடத்தன்மை (பொசிஷன்) அதன் உந்துவிசை (மொமெண்டம்)அதன் சுழல்தன்மை (ஸ்பின்) அந்த சுழல்விசையின் \"கோண முடுக்கம்\"(ஆங்குலர் மொமெண்டம்)இவையெல்லாம் குவாண்டம் நம்பர்கள் ஆகும்.தொல்காப்பிய இலக்கணத்தை இங்கே வேடிக்கையாக புகுத்துவோ மானால் இயற்பியல் \"அளபடையின் மாத்திரைகள்\"என நாம் செல்லமாக அழைத்துக்கொள்ளலாம்.(இதை எதிர்த்து தமிழ்ப்பண்டிதர்களும் விஞ்ஞானிகளும் சண்டைக்கு வரலாம்)\nஇப்போது டிராக் புலத்துக்கு வருவோம்.(டிராக் ஃபீல்டு)\n\nஅதற்கு முன் இந்த இரு புலங்களின் உண்மையான உள்ளடக்கம் என்ன‌ என தெரிந்து கொள்வோம்.துகள்கள் நிறை உடையவை.இந்த துகள்கள் ஆற்றல்துகள்கள் ஆகும் போது அங்கு துகள்களின் இடைச்செயல்கள் அதாவது மோதல் சிதறல் சேர்தல் பிளத்தல் முதலியன நிகழ்கின்றன.இந்த இடைச்செயல் துகள் வடிவமோ நிறை வடிவமோ கொண்டதல்ல.இருப்பினும் இது ஆற்றல் துகள் என அழைக்கப்பட காரணமாயிருப்பது அந்த \"இடைச்செயல் புலமே\" ஆகும்.எனவே ஆற்றல் புலமே இங்கு இடைச்செயல் புலம்.\n\nஇவ்விரண்டும் துகள் புலம் (பார்டிகிள் ஃபீல்டு)ஆற்றல் புலம் (ஃபோர்ஸ் ஃபீல்டு) என இயற்பியல் துறையில் அழைக்கப்படுகின்றன.எனவே துகள்புலமே ஃபெர்மியன் புலம் என்றும் போஸானிக் புலமே ஆற்றல் புலம் என்றும் ஆராய்ச்சிகள் செய்யப்படுகின்றன.\n\nடிராக் புலம் ஒரு ஃபெர்மியான் புலம் ஆகும்.மேலே சொன்ன எதிர்மாறு நகர்ச்சித்தன்மை போசான் புலத்துக்கு உண்டு.ஆனால் ஃபெர்மியான் புலத்துக்கு அத்தன்மை இல்லை.துகள்களின் ஆற்றல் அளபடை எனும் குவாண்டம் சில எண்களால் அளக்கப்படுகின்றன.அவை குவாண்டம் நம்பர்கள் என அழைக்க ப்படும்.துகளின் இடத்தன்மை (பொசிஷன்) அதன் உந்துவிசை (மொமெண்டம்)அதன் சுழல்தன்மை (ஸ்பின்) அந்த சுழல்விசையின் \"கோண முடுக்கம்\"(ஆங்குலர் மொமெண்டம்)இவையெல்லாம் குவாண்டம் நம்பர்கள் ஆகும்.தொல்காப்பிய இலக்கணத்தை இங்கே வேடிக்கையாக புகுத்துவோ மானால் இயற்பியல் \"அளபடையின் மாத்திரைகள்\"என நாம் செல்லமாக அழைத்துக்கொள்ளலாம்.(இதை எதிர்த்து தமிழ்ப்பண்டிதர்களும் விஞ்ஞானிகளும் சண்டைக்கு வரலாம்)\n\nஃபெர்மியான் துகள்களின் 1/2 சுழல் தன்மை என்பது குவாண்டம் நம்பர்.எலக்ட்ரான் ப்ரோட்டான் குவார்க்குகள் எல்லாம் இப்புலத்தைச் சார்ந்தவை.துகள்கள் அதன் சுழல்தன்மையின் அடிப்படையில் \"சுழலி\"கள் (ஸ்பைனார்)என அழைக்கப்படுகின்றன.டிராக் புலத்தில் அந்த 1/2 சுழலிகள் 4 அளவீட்டு உறுப்புகளாகவோ இல்லையென்றால் இரு அளவீட்டு வெய்ல் சுழலிகளின் இரட்டையாகவோ (பெய்ர் ஆஃப் 2 காம்பொனண்ட வெய்ல் ஸ்பைனார்களாகவோ இருக்கலாம்.(WEYL SPINORS) வெய்ல் ஸ்பைனார்கள் பற்றி நாம் அறிந்து கொள்ளவேண்டும்\n"}
{"id": "202294", "url": "https://ta.wikipedia.org/wiki?curid=202294", "title": "வெம்மை", "text": "வெம்மை\n\nவெம்மை என்பது பண்பினைக் குறிக்கும் பண்புப்பெயர். இந்தப் பண்பின் அடியில் பிறந்த பல சொற்கள் சங்க நூல்களில் பயின்று வந்துள்ளன. \nஇப்படிப் பல சொற்கள் விரும்பும் தன்மையையும், கொடுமையையும் உணர்த்துவனவாக உள்ளன. \nSection::::வெய்யோன்.\nவெம்மைப் பண்பு உடையவன் வெய்யோன். வெய்யோன் என்னும் சொல் விரும்புபவன் என்னும் பொருளைத் தருகிறது.\nவெய்ய என்னும் சொல் கொடுமையையும் உணர்த்தும். ஐயை என்னும் கொற்றவையின் வாள் கொடியது. \n"}
{"id": "202296", "url": "https://ta.wikipedia.org/wiki?curid=202296", "title": "பழைய நாடாளுமன்றக் கட்டடம், கொழும்பு", "text": "பழைய நாடாளுமன்றக் கட்டடம், கொழும்பு\n\nபழைய நாடாளுமன்றக் கட்டடம் இலங்கை சனாதிபதி செயலாளரின் மனையாகும். இது கொழும்பு கோடையில் கடலினை நோக்கியவாறு, சனாதிபதி இருப்பிடத்தை அண்மித்தவாறு அமைக்கப்பட்டுள்ளது. புதிய நாடாளுமன்றத் தொகுதி சிறீ ஜெயவர்த்தனபுரம் கோட்டையில் 1983 இல் அமைக்கப்படும் வரை 53 வருடங்கள் இலங்கையின் சட்ட மன்றமாக விளங்கியது.\n\n"}
{"id": "202298", "url": "https://ta.wikipedia.org/wiki?curid=202298", "title": "அருள் வழங்கும் அன்னை மரியா பெருங்கோவில் (மீரட்)", "text": "அருள் வழங்கும் அன்னை மரியா பெருங்கோவில் (மீரட்)\n\nஅருள் வழங்கும் அன்னை மரியா பெருங்கோவில் (\"Basilica of Our Lady of Graces\") என்பது இந்தியாவின் உத்தரப் பிரதேசம் மாநிலத்தில் மீரட் நகருக்கு வடமேற்காக 19 கிமீ தொலையில் இருக்கின்ற சர்தானா நகரில் அமைந்துள்ள புகழ்பெற்ற உரோமன் கத்தோலிக்க வழிபாட்டிடம் ஆகும்.\n\nSection::::கோவிலின் வரலாறு.\nஇக்கோவில் இயேசுவின் தாய் அன்னை மரியாவுக்கு அர்ப்பணிக்கப்பட்டுள்ளது. இதைக் கட்டுவித்தவர் பேகம் சம்ரு என்பவர் ஆவர். \n\nபேகம் சம்ரு காஷ்மீரத்தைச் சார்ந்த ஓர் இசுலாமியப் பெண். அவருடைய இயற்பெயர் ஃபர்சானா செபுனிஸ்ஸா (Farzana Zeb un-Nissa) என்பதாகும். 1751ஆம் ஆண்டளவில் பிறந்த அவர் நடனக் கலையில் சிறந்தவர். அவர் லக்சம்பர்க் நாட்டைச் சார்ந்தவரும் இந்தியாவில் போர்வீரராக செயல்பட்டவருமாகிய வால்ட்டர் ரைன்ஹார்ட் சோம்ப்ரு () என்பவரைத் திருமணம் செய்துகொண்டார். அப்போது பேகம் சம்ரு 14 வயதினராகவும் வால்ட்டர் 45 வயதினராகவும் இருந்தனர். வால்ட்டரின் தலைமையின்கீழ் சுமார் 80 ஐரோப்பிய இராணுவத்தினரையும் சுமார் 4000 இந்தியப் போர்வீரர்களையும் கொண்ட ஒரு போர்ப்படை இருந்தது. அவர் தேவைக்கு ஏற்ப தனது படையை இந்திய மற்றும் ஐரோப்பிய ஆளுநர்களுக்குப் பணியமர்த்தி வந்தார்.\n\n1781இல் பேகம் சம்ரு கத்தோலிக்க சமயத்தைத் தழுவினார். திருமுழுக்கின்போது அவருக்கு வழங்கப்பட்ட பெயர் ஜோவான்னா நோபிலிஸ் (\"Joanna Nobilis\") என்பதாகும். \n\n1778இல் தம் கணவரின் மரணத்திற்குப் பின் பேகம் சம்ரு அவருடைய சொத்துகளுக்கு வாரிசு ஆனார். மேலும் அவர் தம் கணவரின் படைவீரர்களைப் போர்களுக்கு நடத்திச் சென்றார். சிறிய உருவத்தினர் ஆன அவர் தலைச் சீரா அணிந்து குதிரை மேல் அமர்ந்து பலமுறை போர்களில் பங்கெடுத்திருக்கிறார். தில்லி மன்னராக இருந்த இரண்டாம் ஷா ஆலம் () என்பவருக்கு இராணுவ உதவி அளித்தார். \n\nஅதற்குக் கைம்மாறாக தில்லி மன்னர் மீரட் பகுதியில் பெரும் நிலப்பகுதிகளை பேகம் சம்ருவுக்கு அளித்தார்.\n\nSection::::கோவிலின் அமைப்பு.\nபெரும் சொத்துக்கு வாரிசான பேகம் சம்ரு சர்தானா நகரில் அன்னை மரியாவுக்கு பிரமாண்டமான அளவில் ஒரு கோவில் கட்ட எண்ணினார். அக்கால மதிப்புப்படி கோவில் கட்டடத்திற்கு நான்கு இலட்சம் ரூபா செலவானது. \n\nகோவிலின் அருகே காணப்படுகின்ற இரு பெரும் ஏரிகள் அக்காலத்தில் நிலமாக இருந்தவை. கோவில் கட்டுவதற்கு அங்கிருந்து மண் தோண்டப்பட்டதால் அந்த ஏரிகள் உருவாயின. \n\nகோவிலின் முன்வாசலில் இலத்தீனில் உள்ள கல்வெட்டு, அக்கோவில் 1822ஆம் ஆண்டு அர்ப்பணிக்கப்பட்டதாகக் கூறுகிறது. கோவில் வேலை 1809இல் தொடங்கியதாகத் தெரிகிறது. \n\nசர்தானா கோவிலைக் கட்டிய கட்டடக் கலைஞர் இத்தாலியைச் சார்ந்த அந்தோனியோ ரெகெல்லீனி என்பவர் ஆவர். அவர் இத்தாலியின் விசென்சா நகரத்தைச் சார்ந்தவர். அவர் அன்னை மரியாவுக்கு சர்தானாவில் கட்டிய கோவில் உரோமையில் அமைந்துள்ள புனித பேதுரு பெருங்கோவிலின் வடிவில் அமைய வேண்டும் என்று விரும்பிய பேகத்தின் ஆவலை நிறைவேற்றினார். \n\nபல்லாடியோ மற்றும் இந்தியக் கட்டடக் கலைகளின் தாக்கமும் அக்கோவிலில் உண்டு. கோவிலின் மையப் பீடமும் அதைச் சுற்றியுள்ள தூயகமும் பளிங்குக் கற்களால் ஆனவை. அவற்றில் நிறக்கற்கள் பதிக்கப்பட்டுள்ளன. கோவிலின் உட்பகுதி பெரும்பாலும் பளிங்குக் கல்லால் மிகுந்த கலை நுட்பத்தோடு ஆக்கப்பட்டுள்ளது. கோவிலின் மேல் கூரையின் குவிமாடத்தில் எண்கோண வடிவில் ஒரு பெரிய துளை வழியாக சூரியக் கதிர்கள் கோவிலினுள் புகுந்து ஒளிபாய்ச்சுகின்றன.\n\nஇந்த அழகிய கோவிலைக் கட்டி முடிக்க ரெகெல்லீனி பதினொரு ஆண்டுகள் எடுத்துக்கொண்டார். கோவிலின் முன் நுழைவுப் பகுதி கிரேக்க கலைப்படி அமைந்த உயர்ந்த தூண்களை கொண்டுள்ளது. கோவிலின் மையக் கூரையில் அமைந்த பெரிய குவிமாடத்தின் இருபக்கங்களிலும் இரு சிறு குவிமாடங்களும், இரு உயர்ந்த கோபுரங்களும் பிரமாண்டமான தோற்றத்தை அளிக்கும் வகையில் உள்ளன. \n\nதூயகத்தின் அருகே பேகம் சும்ருவின் கல்லறை அமைந்துள்ளது. அதன்மேல் 18 அடி உயரக் கட்டட அமைப்பு உள்ளது. இத்தாலிய சிற்பியான அதாமோ தாதோலீனி என்பவர் செதுக்கிய எழில்மிகு சிற்பங்கள் அதில் உள்ளன. அச்சிற்பங்கள் இத்தாலியில் உருவாக்கப்பட்டு, கப்பலில் கொல்கத்தா வந்து இறங்கியவை. அங்கிருந்து அவற்றை மாட்டு வண்டிகளில் ஏற்றி சர்தானாவுக்குக் கொண்டுவந்தனர். \n\nஅச்சிற்பங்களில் பேகம் சம்ரு ஓர் அரியணையில் அமர்ந்துள்ளார். அவரைச் சுற்றி ஐரோப்பியரும் இந்தியரும் உள்ளனர். தில்லி அரசர் இரண்டாம் ஷா ஆலம் பேகம் சும்ருவுக்கு சர்தானா பகுதியைப் பரிசாக அளிக்கும் காட்சி உள்ளது. மேலும் பேகம் தத்தெடுத்த மகனான டேவிட் டைஸ் சோம்ப்ரு என்பரும், பேகத்திற்கு திவானாகப் பணியாற்றிய ரே சிங் என்பவரும் சித்தரிக்கப்பட்டுள்ளனர். ரே சிங் என்பவர் ஜவகர்லால் நேருவின் தந்தையான மோதிலால் நேருவின் கொள்ளுப்பாட்டனார் என்று சொல்லப்படுகிறது.\n\nSection::::சர்தானா கோவில் இணைப் பெருங்கோவில் நிலைக்கு உயர்த்தப்படுதல்.\n1961, திசம்பர் 13ஆம் நாள் திருத்தந்தை இருபத்திமூன்றாம் யோவான் சர்தானா கோவிலை \"இணைப் பெருங்கோவில்\" () என்னும் நிலைக்கு உயர்த்தினார். இன்று வட இந்தியாவில் உள்ள ஒரே இணைப் பெருங்கோவில் இதுவே. இடைக்காலத்தில் ஒருமுறை சர்தானா மறைமாவட்டமாக அறிவிக்கப்பட்டு அங்கு ஓர் ஆயரும் பணிபுரிந்தார். தற்போது சர்தானா கோவில் மீரட் மறைமாவட்டத்தின் பகுதியாக உள்ளது.\n\nSection::::உலக பாரம்பரியக் களம்.\nவரலாற்றுச் சிறப்பும் கலையழகும் மிக்க இக்கோவிலை ஐ.நா உலக பாரம்பரியக் களமாக அறிவித்துள்ளது.\n\n"}
{"id": "202299", "url": "https://ta.wikipedia.org/wiki?curid=202299", "title": "ஈத்தர்பேட்", "text": "ஈத்தர்பேட்\n\nஈத்தர்பேட் ஒரு வலை சார்ந்த கூட்டு நிகழ்நேர உரைதிருத்தி ஆகும். இது ஒரே நேரத்தில் பலர் சேர்ந்து உரை எழுதுவதற்கும் படிப்பதற்கும் உதவும். வெவ்வேறு நபர்கள் உரை திருத்தும்பொழுதும் அல்லது எழுதும்பொழுதும் வெவ்வேறு வண்ணங்களில் வேறுபடுத்தி காட்டும் வசதி இதில் உண்டு. இந்த கருவியில் அரட்டை வசதியும் உண்டு.\n\nநவம்பர் 2008ல் தொடங்கப்பட்ட இந்த் திட்டமானது பின்பு கூகிள் நிறுவனத்தால் 2009ல் வாங்கப்பட்டு பின்பு கட்டற்ற மூல மென்பொருளாக மாற்றம் பெற்றுவிட்டது.\n\n"}
{"id": "202300", "url": "https://ta.wikipedia.org/wiki?curid=202300", "title": "இரு சகோதரர்கள்", "text": "இரு சகோதரர்கள்\n\nஇரு சகோதரர்கள் 1936 ஆம் ஆண்டு வெளிவந்த தமிழ்த் திரைப்படமாகும். எல்லிஸ் ஆர். டங்கன் இயக்கத்தில் வெளிவந்த இத்திரைப்படத்தில் கே. பி. கேசவன், டி. எஸ். பாலையா, எஸ். என். கண்ணா மணி, எஸ். என். விஜயலட்சுமி, எம். ஜி. ராமச்சந்திரன் மற்றும் பலரும் நடித்துள்ளனர்.\n\nஇந்திய சுதந்திரப் போராட்டம் தீவிரமடைந்து, போராட்ட நடவடிக்கைகள், கை ராட்டினத்தில் நூல் நூற்பது, அன்னியப் பொருட்கள் மறுப்பு போன்ற நடவடிக்கைகளை அன்றைய அரசு தடை செய்திருந்த காலத்தில் வெளிவந்தத் திரைப்படம்.\n\nகுடும்ப ஒற்றுமையின் மூலம் தேச ஒற்றுமை, மதுவிலக்குப் பரப்புரை, அன்றய ஆட்சிக் காலத்தின் வேலையில்லாத் திண்டாட்டம் முதலிய வற்றை முன்னிறுத்திய திரைக் கதையைக் கொண்டது இரு சகோதரர்கள்.\n\nஇந்தத் திரைப்படத்தின் ஒளிநாடா இருப்பதாக அறியப்படவில்லை.\n\n\nSection::::கதைச்சுருக்கம்.\nவிஜயகுமாரும், சுகுமாரும் சகோதரர்கள். நடிகரான சுகுமார், வருமானத்திற்காக மெட்ராஸ் செல்கிறான். நல்ல வாய்ப்பு ஒன்று கிடைத்து, மிகவும் பிரபலமாகிறான். குடும்பநலனிற்காக சுகுமார் அனுப்பும் பணத்தை, விஜயகுமாரும் அவனது மனைவியும் எடுத்துக்கொள்கிறார்கள். அந்த தம்பதியின் பேராசையால், குடும்பம் இரண்டாக உடைகிறது. சில காலத்திற்கு பிறகு, மனம் திருந்தி, பிரச்சனைகள் தீர்ந்து, குடும்பம் ஒன்றாக இணைவதே மீதிக்கதையாகும்.\n\nSection::::திரைப்படத்தில் நகைச்சுவை.\nவேலையில்லாதார் மகாநாடு நடைபெறுகிறது, ஒரு பட்டதாரி தலைமை வகித்து \"வேலை இல்லாதோருக்கு இலவச சாப்பாடு கிடைக்க வேண்டும், எல்லா தொடருந்துகளிலும் இலவசப் பயணம் அனுமதிக்கப் பட வேண்டும்\" எனத் தீர்மானம் முன்மொழிந்து பேசும் போதே \"எங்கோ 25 ரூபாய் டைப்பிஸ்ட் வேலை காலி\" என ஒரு குருவி வந்து சொன்னதும் மகாநாடு கலைந்து எல்லாம் சிட்டாய் பறந்து விடுகிறதுகள்\" இந்த விமர்சனம் இரு சகோதரர்கள் படம் குறித்து வந்த அன்றைய செய்தி \n\n"}
{"id": "202307", "url": "https://ta.wikipedia.org/wiki?curid=202307", "title": "எழுத்து மயக்கம்", "text": "எழுத்து மயக்கம்\n\nஎழுத்துக்கள் ஒன்றோடொன்று மயங்குவது எழுத்து மயக்கம். தமிழில் உயிரெழுத்து, மெய்யெழுத்து என இரண்டு வகை உண்டு. இந்தப் பாகுபாடு ஆங்கிலம், வடமொழி முதலான தொன்மையான மொழிகளிலும் காணப்படுகின்றன. \n\nஒரே சொல்லில் எழுத்தோடு எழுத்து மயங்கி இணைந்து நிற்கும் நிலையை இலக்கணம் எழுத்து மயக்கம் என்று கூறுகிறது. மக்களும் உயிரினங்களும் ஒன்றோடொன்று உறவு கொண்டு மருவி வாழ்கின்றன. இந்த மருவுதல் மன மயக்கத்தால் நிகழ்கின்றன. இந்த மன-மயக்கம் போல எழுத்துக்கள் உறவு கொண்டு மயங்கி மருவி நிற்பதே எழுத்து மயக்கம். இவை மயங்கும் நிலைகள்.\nஎன்னும் நிலைகளில் இந்த எழுத்து மயக்கம் நிகழ்கிறது.\n"}
{"id": "202314", "url": "https://ta.wikipedia.org/wiki?curid=202314", "title": "ஆர். பானுமதி", "text": "ஆர். பானுமதி\n\nஆர்.பானுமதி (\"R. Bamnumathi\", பிறப்பு: சூலை 20, 1955) தமிழ்நாட்டைச் சேர்ந்த வழக்கறிஞரும், நீதிபதியும் ஆவார். இவர் ஆகசுடு 13, 2014 அன்று உச்சநீதிமன்ற நீதிபதியாகப் பதவி ஏற்றுக்கொண்டார்.\n\nSection::::பிறப்பு , ஆரம்ப வாழ்க்கை.\nஇவர் தருமபுரி மாவட்டம் ஊத்தங்கரையில் 1955-ஆம் ஆண்டு ஜூலை மாதம் 20-ஆம் தேதி பிறந்தார்.சென்னை சட்டக் கல்லூரியில் சட்டம் பயின்ற அவர், 1981-ம் ஆண்டு தன்னை வழக்கறிஞராகப் பதிவு செய்து கொண்டார்.\nSection::::தொழில்முறை வாழ்க்கை.\n1988-ஆம் ஆண்டு நவம்பர் மாதம் 16-ஆம் தேதி நேரடியாக மாவட்ட நீதிபதியானார் . கோயம்புத்தூர், சென்னை, வேலூர், புதுக்கோட்டை, சேலம், திருநெல்வேலி உள்ளிட்ட மாவட்டங்களில் நீதிபதியாகப் பணியாற்றினார். புதுக்கோட்டை மாவட்ட நீதிமன்றத்தில் பணியாற்றியபோது பிரேமானந்தா சாமியாருக்கு இவர் அளித்த இரட்டை ஆயுள் தண்டனையை உச்ச நீதிமன்றமும் உறுதி செய்தது. சென்னை உயர்நீதிமன்ற நீதிபதியாக 2003-ஆம் ஆண்டு ஏப்ரல் மாதம் 4-ஆம் தேதி இவர் பதவியேற்றார். கல்விக் கட்டண நிர்ணய வழக்கு, வீரப்பனைச் சுட்டுக்கொன்ற சிறப்புப் படையினருக்கு இரட்டைப் பதவி உயர்வு உட்பட பல்வேறு வழக்குகள் மீது தீர்ப்பு வழங்கியுள்ளார். பணி மூப்பு அடிப்படையில் ஜார்க்கண்ட் உயர் நீதிமன்ற தலைமை நீதிபதியாக 2013, நவம்பர் 12 ஆம் தேதி குடியரசுத் தலைவரால் நியமனம் செய்யப்பட்டார்.\n"}
{"id": "202315", "url": "https://ta.wikipedia.org/wiki?curid=202315", "title": "கார்ட்னர் நிறுவனம்", "text": "கார்ட்னர் நிறுவனம்\n\nகார்ட்னர், இன்க். (\"Gartner, Inc.\") என்ற நிறுவனம் ஸ்டாம்போர்டு, கனெக்டிகட், அமெரிக்காவில் தலைமையிடமாக கொண்ட ஒரு தகவல் தொழில்நுட்ப ஆராய்ச்சி மற்றும் ஆலோசனை வழங்கும் நிறுவனம் ஆகும். இது 2001 வரை கார்ட்னர் குழுமம் என அழைக்கப்பட்டது.\n\nகார்ட்னர் வழங்கிய ஆராய்ச்சி மற்றும் தொழில்நுட்ப தகவல்கள் அரசாங்க முகவர், உயர் தொழில்நுட்ப மற்றும் தொலை தொடர்பு நிறுவனங்கள், தொழில்முறை சேவைகள் நிறுவனங்கள், முதலீட்டாளர்கள் உள்ளடக்கிய துறைகளில் உள்ள மூத்த தலைவர்களுக்கானதாக இருக்கிறது. 1979ல் உருவான இந்த நிறுவனம் 5700 ஊழியர்களை கொண்டுள்ளது.\n\nமிகைப்படுத்தப்பட்ட சுழற்சி மற்றும் மேஜி கோட்ரண்ட் மூலம் அவர்கள் தங்களது ஆராய்ச்சி முடிவிகளை வெளியிடுகின்றனர்.\n\n\nSection::::ஊடகங்களில்.\nடைம்ஸ் ஆப் இந்தியா உள்ளிட்ட செய்தி நிறுவனங்கள் இந்த நிறுவனத்தின் ஆராய்ச்சி தகவல்களைத் தங்களின் செய்திகளில் மேற்கோள் காட்டுகின்றன.\n\n"}
{"id": "202332", "url": "https://ta.wikipedia.org/wiki?curid=202332", "title": "ஜி.ஓ.சி.இ செயற்கைக் கோள்", "text": "ஜி.ஓ.சி.இ செயற்கைக் கோள்\n\nஜி.ஓ.சி.இ செயற்கைக் கோள்( Gravity Field and Steady-State Ocean Circulation Explorer (GOCE)) , புவி ஈர்ப்பு விசை மற்றும் கடல் மட்டங்களின் மாறுதல்களை அடையாளப்படுத்துவதற்காக ஐரோப்பாவின் விண்வெளி ஆய்வு நிலையமான ஈசா(ESA)வால் 2009-ம் ஆண்டு ஏவப்பட்ட செயற்கைக் கோளாகும்.இந்த செயற்கைக் கோள் 4 வருட காலமாக பெருங்கடல், கடல் மட்டம், பனிப்பாலங்களின் செயல்பாடுகள் மற்றும் பூமியின் உட்புறம் குறித்த தகவல்களை ஆராய்ச்சியாளர்களுக்கு அனுப்பியது .பூமியின் ஈர்ப்பு விசை வேறுபாடுகளை முப்பரிமாணத்தில் வரை படமாக்கி ஆய்வு செய்யக் கூடிய இச்செயற்கைக் கோள் மார்ச் 2011 ஆம் ஆண்டு ஜப்பானைத் தாக்கிய டோஹோகூ பூகம்பத்தில் இருந்து வெளியேறிய ஒலியலைகளையும் கண்டு பிடித்துப் பதிவு செய்தது .எரிபொருள் தீர்ந்துபோன நிலையில் காணப்பட்ட இந்த செயற்கைக் கோள் , 2013 , 11 நவம்பர் அன்று பூமியில் விழுந்தது .'விண்வெளியின் ஃபெராரி' என்று அழைக்கப்பட்ட இந்த செயற்கைகோள் தான் கடந்த 25 ஆண்டுகளுக்கும் மேலான காலப்பகுதியில் பூமிக்குள் தானாக வந்துவிழுந்துள்ள முதலாவது ஐரோப்பிய செயற்கைக் கோள் என்று கருதப்படுகிறது.\n"}
{"id": "202333", "url": "https://ta.wikipedia.org/wiki?curid=202333", "title": "விலை குறைஞ்ச மனுசன்", "text": "விலை குறைஞ்ச மனுசன்\n\nவிலை குறைஞ்ச மனுசன், பி. ராமசாமி தயாரித்த மலையாளத் திரைப்படம். இது 1969 சனவரி 17-ல் வெளியானது\n\n\n\n"}
{"id": "202347", "url": "https://ta.wikipedia.org/wiki?curid=202347", "title": "அகல் விளக்கு", "text": "அகல் விளக்கு\n\nஅகல் விளக்கு என்பது எண்ணெய் விளக்கின் ஒரு வகையாகும். இது பொதுவாக களிமணால் செய்யப்பட்டு மெழுகில் தோய்க்கப்பட்ட பருத்தி திரியால் நெய் அல்லது காய்கறி எண்ணெய் கொண்டு எரியூட்டப்படும். ஆயினும் சில பிறப்பு நிகழ்வுகளில் பித்தளையால் ஆன விளக்குகள் பயன்படுத்துவதும் வழக்கில் உள்ளது.\n\nஇந்தியாவில் உருவாகிய இவ்வகை விளக்குகள் பெரும்பாலும் இந்து சமயம், சீக்கியம், சமணம் மற்றும் சரத்துஸ்திர சமயம் ஆகியவைகளில் தீபாவளி போன்ற விழா நாட்களில் பெரிதும் பயன்படுத்தப்படுகின்றது. இதேபோன்று ஆனால் வேறு வடிவமைப்பில் பௌத்த சமயத்தில் வெண்ணெய் விளக்குகள் பயன்படுத்தப்படுகின்றன என்பது குறிக்கத்தக்கது.\n"}
{"id": "202607", "url": "https://ta.wikipedia.org/wiki?curid=202607", "title": "பிராங்க்ஃபுர்ட் புத்தகச் சந்தை", "text": "பிராங்க்ஃபுர்ட் புத்தகச் சந்தை\n\nபிராங்க்ஃபுர்ட் புத்தகச் சந்தை , உலகத்தின் மிகப் பெரிய புத்தகச் சந்தையாக கருதப்படுகிறது. ஒவ்வொரு வருடமும் அக்டோபர் மாதம் ஐந்து நாட்கள் நடைபெறும் இச் சந்தையில், முதல் மூன்று நாட்கள் முழுவதுமாகத் தொழில்சார் பணிகள் நடைபெறும். அடுத்த இரண்டு நாட்கள் தான் பார்வையாளர் அனுமதிக்க படுவார்கள் .\n"}
{"id": "202608", "url": "https://ta.wikipedia.org/wiki?curid=202608", "title": "சலாமரம்", "text": "சலாமரம்\n\nநெசவுத் தொழில் செய்வோர் தறியில் நாடா செல்வதற்காக அமைக்கப்பட்டிருக்கும் மரத்தைச் சலாமரம் என்பர்.\nதறியின் நீளத்திற்குத் தகுந்தவாறு சராசரியாக ஏழு அடி நீளம் உடையதாக இம் மரத்தை அமைத்திருப்பர். இரண்டரை அங்குளத்திற்கு மூன்று அங்குளம் கனம் கொண்டதாக இம் மரம் இருக்கும். அரை அங்குளத்திற்கு 3 அங்குள கனம் கொண்ட தக்கை என்ற வேறொரு மரம் இச் சலாமரத்தின் மேல் பொருத்தப்பட்டிருக்கும்."}
{"id": "202611", "url": "https://ta.wikipedia.org/wiki?curid=202611", "title": "கும்பகோணம் மகாமக குளம்", "text": "கும்பகோணம் மகாமக குளம்\n\nகும்பகோணம் மகாமகக் குளம், இந்தியாவில் தமிழ்நாட்டிலுள்ள கும்பகோணத்தில் அமைந்துள்ள ஒரு பெரிய கோவில் குளம் ஆகும். இது தமிழ் நாட்டில் உள்ள பெரிய கோவில் குளங்களில் முக்கியமான ஒன்றாக கருதப்படுகிறது. வருடந்தோறும் நடைபெறும் மாசி மகத் திருவிழாவில் 1 லட்சம் மக்களும், 12 ஆண்டுகளுக்கு ஒரு முறை நடக்கும் மகாமக திருவிழாவில் கிட்டத்தட்ட 20 லட்சம் பேரும் பங்கு பெறுகிறார்கள்.\n\nSection::::வரலாறு.\nஒவ்வொரு முறை பிரம்மதேவன் தூங்கும் பொழுது பிரளயம் ஏற்படும் என நம்பப்படுகிறது. ஒரு முறை அவ்வாறு நடந்ததன் தொடர்ச்சியாகப் பிரளயத்திற்கு பின்பு கலியுகத்திற்கு முன்பு உயிர்களை உருவாக்கும் விதைகளையும் அமிர்தமும் கொண்ட பானை ஒன்று இங்கே இந்த குளத்தில் இருப்பதற்காக இங்கு வந்து சேர்ந்தது. சிவபெருமான் ஒரு வேடன் வேடமிட்டு அம்பெய்து இந்த பானையை உடைத்து உயிர்கள் ஜனிப்பதற்கு ஏது செய்தார். \"கும்பம்\" என்றால் பானை \"கோணம்\" என்றால் உருக்குலைந்து என்பதால் கும்பகோணம் பெயர் பெற்றது.\n\nஒருவர் செய்த பாவங்கள் புண்ணியத் தலங்களிலுள்ள தீர்த்தங்களில் நீராடினால் அகலும். அப்புண்ணியத் தலங்களில் வாழ்வோர் செய்த பாவங்கள் காசியிலுள்ள கங்கையில் நீராடினால் அகலும். காசியிலுள்ளோர் செய்த பாவங்கள் கும்பகோணம் தீர்த்தத்தில் நீராடினால் விலகும். கும்பகோணத்தில் இருப்பவர்கள் செய்த பாவங்கள் கும்பகோணத்தில் உள்ள தீர்த்தத்தில் நீராடினால்தான் அகலும் என வடமொழி நூல் வலியுறுத்திக்கூறுகிறது. கும்பகோணத்திலுள்ள தீர்த்தம் மகாமக தீர்த்தம். அமுதத்தின் ஒரு பகுதி இங்கு தீர்த்தமானதால் அமுத தீர்த்தம் எனவும், பிரமன் இத் தீர்த்தத்தினால் சிவபெருமானுக்கு அபிஷேகம் செய்து ஆராதித்ததால் பிரம தீர்த்தம் எனவும் பெயர் பெற்றது. மகாமகப் பெருவிழா வடபுலத்தில் நிகழும் கும்பமேளாவைப் போன்று பன்னிரண்டு ஆண்டுகளுக்கு ஒரு முறை வருகிறது. \nSection::::குளத்தை பற்றி.\nஇது 6.2 ஏக்கர் பரப்பளவில் கும்பகோணம் நகரின் மத்தியில் சரிவகம் வடிவில் அமைந்துள்ள குளம் ஆகும். இந்த குளத்தை சுற்றி 16 மண்டபங்களும் 21 கிணறுகளும் உள்ளன. இந்த கிணற்றின் பெயர்கள் ஒன்று சிவனுடைய பெயரையோ அல்லது இந்திய நதிகளின் பெயரையோ கொண்டுள்ளன.\n\nகி.பி.16ஆம் நூற்றாண்டில் விசயநகர மன்னர் கிருட்டிணதேவராயர் இத்தலத்திற்கு வந்து நீராடியதாக நாகலாபுரம் கல்வெட்டு குறிக்கிறது. தஞ்சாவூரை சார்ந்த ரகுநாத நாயக்கரின் படைத்தலைவர் கோவிந்த தீட்சிதர் இந்த குளத்தைச் சுற்றி 16 மண்டபங்களையும் அதனைச் சார்ந்து படிகளையும் அமைத்துள்ளார்.\n\nSection::::குளத்தைச் சுற்றியுள்ள மண்டபங்களும் கிணறுகளும்.\n16 வகையான தானங்களை வலியுறுத்தும் வகையில் 16 கோயில்கள் (மண்டபங்கள்) காணப்படுகின்றன. ஒவ்வொரு கோயிலிலும் பிரம்மதீர்த்தேஸ்வரர், முகுந்தேஸ்வரர், தானேஸ்வரர், விருஷபேஸ்வரர், பரணேஸ்வரர், கோணேஸ்வரர், பக்திகேஸ்வரர், பைரேஸ்வரர், அகஸ்தீஸ்வரர், வியாசகேஸ்வரர், உமாபகேஸ்வரர், நிருதீஸ்வரர், பிரம்ளேஸ்வரர், கங்காதேஸ்வரர், முக்ததீர்த்தேஸ்வரர், சேஷஸ்தரபாலேஸ்வரர் என மொத்தம் 16 வகையான சிவலிங்கங்கள் குளத்தைச் சுற்றி அமைந்துள்ள மண்படங்களில் காணப்படுகின்றன. இந்த குளத்தின் நடுவே அமைந்துள்ள தீர்த்தக் கிணறுகள் புனிதத்தன்மை வாய்ந்தவையாகக் கருதப்படுகின்றன.\n\nSection::::இலக்கிய மேற்கோள்கள்.\nகி.பி. ஆறு- ஏழாம் நுற்றாண்டில் வாழ்ந்த அப்பர் பெருமான் கும்பகோணத்தைப் பற்றி பாடும் போது கீழ்க்காணுமாறுப் பாடியுள்ளார்.\n\nஅவ்வாறே சேக்கிழார் பெருமானும்\nஎன்று பாடியுள்ளார்.\n\nமகாவித்துவான் திரிசிரபுரம் மீனாட்சிசுந்தரம்பிள்ளையவர்கள் மகாமகத்தைப் பற்றியும், கும்பகோணத்தைப் பற்றியும் பின்வருமாறு பாடியுள்ளார்.\n\n"}
{"id": "202613", "url": "https://ta.wikipedia.org/wiki?curid=202613", "title": "கோட்டை தொடருந்து நிலையம்", "text": "கோட்டை தொடருந்து நிலையம்\n\nகோட்டை தொடருந்து நிலையம் (கோட்டை புகையிரத நிலையம்) என்பது கொழும்பிலுள்ள பிரதான தொடருந்து மையப்பகுதி. இலங்கைத் தொடருந்துப் போக்குவரத்துப் பகுதியினால் சேவைக்கு விடப்பட்டுள்ள தொடருந்துகள் இந்நிலையத்தைப் பயன்படுத்துகின்றன. நகரங்களிடைத் தொடருந்துகளும், உள்ளூர்ப் பயணிகளுக்கான தொடருந்துகளும் ஒவ்வொரு நாளும் இங்கிருந்து புறப்படுகின்றன. கோட்டை நிலையம் கொழும்பு மத்தியின் பிரதான தொடருந்து நுழைவாயிலும் நாட்டிலுள்ள பல நகரங்களிடைத் தொடருந்துகளின் முடிவிடமாகவும் உள்ளது.\n"}
{"id": "202624", "url": "https://ta.wikipedia.org/wiki?curid=202624", "title": "இராச்சசுத்தானி", "text": "இராச்சசுத்தானி\n\nஇராச்சசுத்தானி அல்லது இராஜஸ்தானி (\"Rajasthani\", தேவநாகரி: , கிரந்தம்:ராஜஸ்தானி) இந்திய-ஆரிய மொழிக் குடும்பத்தைச் சேர்ந்த ஓர் மொழியாகும். இம்மொழியை இராச்சசுத்தானிலும் அண்மித்த இந்திய பாக்கித்தான் மாநிலங்களிலும் ஏறத்தாழ 20 மில்லியன் மக்கள் பேசி வருகின்றனர். வழக்கமாக மார்வாரியும் இராச்சசுத்தானியாக எடுத்துக்கொள்ளப்படுகிறது. இவ்வாறானால் இதனை 50 மில்லியன் மக்கள் பேசி வருகின்றனர். \n"}
{"id": "202627", "url": "https://ta.wikipedia.org/wiki?curid=202627", "title": "தூஷணன்", "text": "தூஷணன்\n\nதூசணன் இராமாயணக் கதையின் படி, இவன் இராவணனின் தம்பி. மனிதர்களை உண்ணும் ஒரு அரக்கன். தண்டகாரண்யத்தின் ஒரு பகுதியான ஜனஸ்தானம் என்ற வனப்பகுதியை ஆட்சிக்குட்படுத்தியவன். இவர்களின் உடன் பிறந்தவளான சூர்ப்பனகை இராமனால் அவமானப் படுத்தப்பட்ட போது சகோதரன் கரனுடன் இணைந்து இராமனுடன் சண்டையிட்டு சண்டையில் இறந்து விடுகிறான்.\n"}
{"id": "202628", "url": "https://ta.wikipedia.org/wiki?curid=202628", "title": "மலை மாதா பெருங்கோவில் (மும்பை)", "text": "மலை மாதா பெருங்கோவில் (மும்பை)\n\nமலை மாதா பெருங்கோவில் (\"Basilica of Our Lady of the Mount\") அல்லது வழக்கமாக மரியா மலைக் கோவில் (\"Mount Mary Church\") என்று அழைக்கப்படுகின்ற வழிபாட்டிடம் மும்பை உயர்மறைமாவட்டத்தில், மேற்கு மும்பையின் பாந்த்ரா () பகுதியில் அமைந்துள்ளது. \n\nஒவ்வொரு ஆண்டும் செப்டம்பர் மாதத்தில் அன்னை மரியாவின் பிறந்த நாள் திருவிழாவான செப்டம்பர் 8ஆம் நாளை அடுத்துவருகின்ற ஞாயிற்றுக் கிழமையன்று மலை மாதா பெருங்கோவிலில் திருவிழா தொடங்கும். அவ்விழா எட்டு நாள்கள் நீடிக்கும். அதற்கு முன்னால் ஒன்பது நாள் இறைவேண்டல் \"நவநாள்\" கொண்டாட்டமாக நிகழும். இவ்வாறு இக்கோவிலின் ஆண்டுக் கொண்டாட்டம் 17 நாள்கள் நடைபெறும்.\n\nSection::::பாந்த்ரா திருவிழா.\nமலை மாதா கோவில் திருவிழா காலத்தில் பாந்த்ரா நகர் முழுவதுமே விழாக் கோலம் பூண்டிருக்கும். பல்லாயிரக் கணக்கான மக்கள் விழா நிகழ்ச்சிகளில் கலந்துகொள்வர். உணவுப் பொருள்கள், கலைப் பொருள்கள், நூல்கள், விளையாட்டுப் பொருள்கள், ஒப்பனைப் பொருள்கள், துணிகள் போன்று எண்ணிறந்த பொருள்களை விற்பனை செய்கின்ற சிறுசிறு கடைகள் எழுப்பப்பட்டு வாணிகம் கணிசமாக நிகழும். \n\nதிருவிழாவில் கிறித்தவர்களைத் தவிர இந்துக்கள், இசுலாமியர் போன்ற பிற சமயத்தவரும் பேரெண்ணிக்கையில் கலந்துகொள்வர்.\n\nSection::::அன்னை மரியாவுக்கு அர்ப்பணிக்கப்பட்ட கோவில்.\nஅன்னை மரியா கோவில், கடல்மட்டத்திலிருந்து 80 மீட்டர் உயரத்தில் அமைந்த ஒரு குன்றின்மேல் கட்டப்பட்டுள்ளது. எனவேதான் அது \"மலை மாதா கோவில்\" என்ற பெயரைப் பெற்றது. கோவிலில் திருவிழா நடைபெறும் போது மட்டுமன்றி, ஆண்டு முழுவதுமே அக்கோவிலில் சென்று பல சமய மக்களும் வேண்டுதல்கள் நிகழ்த்துகின்றனர்.\n\nஅன்னை மரியாவிடம் வேண்டுவதால் தங்களுக்குப் பல நன்மைகள் கிடைப்பதாக அத்திருப்பயணிகள் சான்றுபகர்கின்றனர். \n\nமராத்தர்களின் படையெடுப்புக் காரணமாக இக்கோவில் 1738இல் அழிவை சந்தித்தது. \n\nSection::::அன்னை மரியாவின் திருச்சிலை.\nஇப்போது உயர்ந்து எழுகின்ற கோவில் சுமார் 100 ஆண்டுகளுக்கு முன் கட்டப்பட்டது. ஆனால் இக்கோவில் கட்டப்படுவதற்கு மூல காரணமாக அமைந்த மரியா திருச்சிலையின் வரலாறு 16ஆம் நூற்றாண்டிலிருந்தே தொடங்குகிறது.\n\n16ஆம் நூற்றாண்டில் இயேசு சபையைச் சார்ந்த போர்த்துகீசிய மறைபரப்பாளர்கள் தம் நாட்டிலிருந்து அன்னை மரியா திருச்சிலையைக் கொண்டுவந்தார்கள். பாந்த்ராவில் ஒரு சிற்றாலயம் கட்டி அத்திருச்சிலையை நிறுவினார்கள். சிலையின் தங்க முலாம் திருடர்களைக் கவரவே அவர்கள் அச்சிலையின் வலது கையை வெட்டிச் சென்றார்கள். \n\n1760ல் கோவில் மீண்டும் கட்டப்பட்டது. பழைய மரியா சிலைக்குப் பதிலாக, கடற்பயணிகளின் அன்னை என்னும் மரியா சிலை வைக்கப்பட்டது. இச்சிலை அங்கு வந்தது பற்றி ஒரு வரலாறு உள்ளது. அதாவது, கோலி இனத்தைச் சார்ந்த ஒரு மீனவர் 1700ஆம் ஆண்டளவில் ஒருநாள் ஒரு கனாக் கண்டார். அக்கனவில் அவர் கடலில் அன்னை ஒரு சிலை மிதப்பதைக் கண்டார். விடிந்ததும் கடலுக்குச் சென்று கனவில் அறிந்ததுபோலவே அச்சிலையைக் கண்டெடுத்தார். \n\nஇந்த வரலாறு 1669இல் இயேசு சபையினர் வெளியிட்ட ஒரு நூலிலும் பதிவு செய்யப்பட்டுள்ளது.\n\nமீனவரால் கண்டெடுக்கப்பட்ட சிலையை அப்பகுதி மக்கள் \"மோத் மவுலி\" (\"Mot Mauli\") என்று பெயரிட்டு அழைத்தனர். மோத் என்பது \"முத்து\" என்றும், மவுலி என்பது \"அம்மா, தாய்\" என்றும் பொருள்படும் எனவே கடலில் கண்டெடுக்கப்பட்ட மரியா சிலை \"முத்தம்மா\" என்று மக்களால் அழைக்கப்படுகிறது.\n\nஇருப்பினும், கோவிலில் முதலில் வைக்கப்பட்டிருந்த மரியா சிலை புதுப்பிக்கப்பட்டு மீண்டும் பழைய இடத்திலேயே வைக்கப்பட்டுள்ளது. அத்திருச்சிலையின் முன் நின்று மக்கள் தம் வேண்டுதல்களையும் நேர்ச்சைகளையும் நிகழ்த்துகின்றனர்.\n\nஇக்கோவிலுக்குச் சென்று வழிபடுவோர் பல சமயங்களைச் சார்ந்தவர்கள். 2011ஆம் ஆண்டில் பா.ஜ.கட்சித் தலைவர் எல்.கே. அத்வானி அங்கு சென்று வழிபட்டது குறிப்பிடத்தக்கது.\n\n"}
{"id": "202631", "url": "https://ta.wikipedia.org/wiki?curid=202631", "title": "நெல்லி பிளை", "text": "நெல்லி பிளை\n\nநெல்லி பிளை (\"Nellie Bly\", நெலி பிளை, மே 5, 1864 – சனவரி 27, 1922) என்ற புனை பெயர் கொண்ட அமெரிக்க இதழியலாளரின் இயற்பெயர் எலிசெபத் ஜானே காக்ரான் ஆகும்.\n\nSection::::வாழ்க்கை வரலாறு.\nவறுமையால் பாதியிலேயே படிப்பை நிறுத்திவிட்டார். பெண்களைப் பற்றி வெறுப்போடு‍ எழுதிய ஒரு‍ பத்திரிக்கைக்கு‍ பதிலளித்து‍ நெல்லி ப்ளை என்ற புனை பெயரில் கடிதம் எழுதினார். அந்த பத்திரிக்கை ஆசிரியர் அவரை வேலைக்கு‍ அழைத்தார். ஆனால் பெண் என்பதால் வேலை தர மறுத்தார். பின் தொடர்ந்து‍ முயன்று‍ வேலையில் அமர்ந்தார். பெண் தொழிலாளிகளின் துயரங்களை எழுதினார். ஒரு‍ கட்டத்துக்கு‍ மேல் சாதாரண விசயங்களை எழுதுமாறு‍ கட்டாயப்படுத்தப்பட்டார். ஒரு‍ மனநோயாளியாக நடித்து‍ பத்து‍ நாட்கள் போய்க் காப்பகத்தில் இருந்து‍ அதை எழுதினார். மனநோய் பற்றிய மருத்துவம், நீதித்துறை, காப்பக நிர்வாகம் அனைத்தையும் அம்பலப்படுத்தினார்.\n\nSection::::உலகைச் சுற்றி.\n80 நாட்களில் உலகம் சுற்றி வரும் பணியை ஏற்று‍ புறப்பட்டார். மிகத் திறமையாக செயல்பட்டு‍ நீராவிக் கப்பல்கள், ரயில்கள் மூலம் 72 நாட்களிலேயே உலகம் சுற்றி திரும்பினார். செய்திகளும் அனுப்பினார்.\n"}
{"id": "202632", "url": "https://ta.wikipedia.org/wiki?curid=202632", "title": "இத்தாலிய கம்யூனிஸ்ட் கட்சி", "text": "இத்தாலிய கம்யூனிஸ்ட் கட்சி\n\nஇத்தாலிய கம்யூனிஸ்ட் கட்சி ஒரு‍ அரசியல் கட்சியாகும்.\n\nஇது‍ ஜனவரி 21, 1921 ஆம் ஆண்டு‍ அண்டோனியோ கிராம்ஷியால் உருவாக்கப்பட்டது.\n\nமேற்கு‍ நாடுகளில் மிகப்பெரிய கம்யூனிஸ்ட் கட்சியாகும். 1976 இல் 34.4% சதவிகித ஓட்டுக்களை பெற்றது‍.\n"}
{"id": "202636", "url": "https://ta.wikipedia.org/wiki?curid=202636", "title": "இழை மின்னோட்டமும் குழாய் மின்னோட்டமும்", "text": "இழை மின்னோட்டமும் குழாய் மின்னோட்டமும்\n\nஎக்சு-கதிர்க் குழாயில் இழை மின்னோட்டம் (\"filament current\") மற்றும் குழாய் மின்னோட்டம் (\"tube current\") ஆகிய இருவேறு மின்னோட்டங்கள் பாய்கின்றன. இழை மின்னோட்டம் வெப்ப இலத்திரன்களைக் கொடுக்க எதிர் மின்முனையாகப் பயன்படும் இழையில் பாயும் மின்னோட்டம். இது சில ஆம்பியர் அளவினதாக இருக்கும். குழாய் மின்னோட்டம் குழாயில் எதிர்முனையிலிருந்து நேர்முனையினை நோக்கிப் பாயும் மின்னோட்டமாகும். இம் மின்னோட்டம் பொதுவாக மில்லி ஆம்பியரில் இருக்கும். நோயறி கதிரியலில் இது 120 மில்லி ஆம்பியர் வரையிலும் உள்ளது. \n\nஇவ்விரு மின்னோட்டங்களும் தனித்தனியானவையானாலும் ஒன்றிற்கொன்று தொடர்புடையன. இவைகளை இணைக்கும் ஒரு காரணி எதிர்மின் முனைக்கருகில் காணப்படும் இட மின்னூட்டமாகும் (\"Space charge\"). குழாயில் இருமின் முனைகளுக்குமுள்ள மின் அழுத்த வேறுபாடு\n(P.D) குறைவாக உள்ளபோது, இழையிலிருந்து இலத்திரன்கள் விரைந்து வெளிப்பட்டலும் அவைகள் மெதுவாகவே வேக வளர்ச்சி பெறுகின்றன. இதன் விளைவாக ஒரு இலத்திரன் மேகம் (Electron cloud) உருவாகிறது. இது எதிர்முனைக்கருகிலேயே இருக்கும். இதன் காரணமாக அதிக இலத்திரன்கள் வெளிப்படுவது கட்டுப்படுத்தப்படுகிறது. குறைந்த இழை மின்னோட்டத்தில் குறைந்த மின் அழுத்த வேறுபாட்டிலேயே குழாய் மின்னோட்டம் ஒரு தெவிட்டிய நிலையைப் பெறுகிறது. இந்த மின்னழுத்த வேறுபாட்டைக் கூட்டினாலும் குழாய் மின்னோட்டம் அதிகரிப்பதில்லை. இப்போது இழை மின்னோட்டத்தினை கூட்டியே அதிக மிகுந்த குழாய் மின்னோட்டத்தினைப் பெறமுடியும். இங்கு இழை மின்னோட்டம் எக்சு கதிர்களின் அளவையும் மி.அ.வே. கதிர்களின் பண்பையும் (ஊடுருவற்திறன்) தீர்மானிக்கின்றன.\n\nஉதவி-பி.எ ஆர் சி கட்டுரை\n"}
{"id": "202640", "url": "https://ta.wikipedia.org/wiki?curid=202640", "title": "புலத்தேர்வி சிதறல் காரணி", "text": "புலத்தேர்வி சிதறல் காரணி\n\nகதிர்மருத்துவத்திற்கான கருவிகளில், கோபால்ட்-60, கிளினாக் லினாக்- போன்றவற்றில் கதிர்கள் வெளிப்படும் போது, புல அளவுகளைக் கூட்டும் போது, வளியில் அளவீடுகளைச் செய்யும் போது அளவுகள் சற்று கூடுதலாகக் காணப்படும். இதற்கு முக்கிய காரணம் காலிமேட்டர் என்கிற புலத்தேர்வியில் தோன்றும் சிதறல்களேயாகும். ஒருகுறிப்பிட்ட புலத்தில் பெறப்பட்ட அளவிற்கும் திட்டமாகக் கொள்ளப்பட்டப் புலத்தின் அளவீட்டிற்கும் உள்ள விகிதம் புலத் தேர்விக் காரணி (\"Collimator scatter factor\") எனப்படும். இது வெளிப்படு காரணி (Output factor) என்றும் கூறப்படும்.\n"}
{"id": "202645", "url": "https://ta.wikipedia.org/wiki?curid=202645", "title": "கதவு சந்தானம்", "text": "கதவு சந்தானம்\n\nகதவு சந்தானம் என்றழைக்கப்படும் கே. ஆர். சந்தானகிருஷ்ணன் (\"K. R. Santhanakrishnan\") ஒரு ஓவியர். கும்பகோணம் ஓவியக் கல்லூரியில் இளங்கலை பயின்ற இவர் சென்னை பல்கலைக்கழகத்தில் முதுகலைப் பட்டம் (மாஸ்டர் ஆஃப் பைன் ஆர்ட்ஸ்) பெற்றார். கதவு சந்தானம் என்ற பெயருக்கான காரணம் கதவுகள் குறித்து அவர் ஓவியம் வரைவது தான்.\n\nஓவியர் சந்தானம் தன்னுடைய வாழ்க்கையில் வைத்திருக்கும் இலட்சியமே கதவுகளைக் குறித்த ஓவியங்களை மட்டும் வரைவது என்பது தான். இந்தியாவின் பல்வேறு நகரங்களிலும், ஸ்பெயின், பார்சிலோனா போன்ற வெளிநாடுகளிலும் கண்காட்சிகள் நடத்தியிருக்கும் சந்தானம் சில விருதுகளையும் பெற்றிருக்கிறார். 2000ஆம் ஆண்டில் தமிழ் நாடு ஓவிய நுண்கலைக் குழு மற்றும் லலித் கலா அகாடமியின் மாநில விருதை பெற்றிருக்கிறார்.\n\nSection::::ஓவியம்.\nஇவரது ஓவியங்கள் தமிழின மரபையும் அதில் ஒளிந்துள்ள அர்த்தங்களையும் எடுத்துரைக்கும், இந்த ஓவியம்.\n\n"}
{"id": "202651", "url": "https://ta.wikipedia.org/wiki?curid=202651", "title": "முசிறி சுப்பிரமணிய ஐயர்", "text": "முசிறி சுப்பிரமணிய ஐயர்\n\nமுசிறி சுப்ரமணிய ஐயர் (ஆங்கிலம்:\"Musiri Subramania Iyer\" ஏப்ரல் 9, 1899 - மார்ச் 25, 1975) ஒரு கர்நாடக இசைப் பாடகர், இவரின் மேடை நிகழ்ச்சிகள் 1920 முதல் 1940 வரை பரவியிருந்தது. இசைக் கச்சேரிகள் செய்வதிலிருந்து ஓய்வு பெற்ற பிறகும், அவர் கர்நாடக இசை கற்பிக்கும் ஆசிரியராவும், கர்நாடக இசை சமூகத்தில் ஒரு முன்னோடியாகவும் இருந்தார்.\n\nSection::::வாழ்க்கை வரலாறு.\nஇவர் 1899 ஆம் ஆண்டு பிறந்தார். அவரது தந்தை சங்கரா சாஸ்திரி ஒரு சமஸ்கிருத வல்லுநர். தனக்கு 14 வயதாக இருக்கும் போது நாகலட்சுமியை திருமணம் செய்துகொண்டார். அவர் 17 வயதில் ஆங்கிலம் சரளமாகப் பேச, படிக்க, எழுதக் கற்றுக்கொண்டார்.\n\nஆரம்ப காலத்தில், இசைப் பயிற்சியை இரண்டு ஆண்டுகளுக்கு எஸ். நாராயணசுவாமி ஐயரிடம் கற்றார். பின் கரூர் சின்னசுவாமி ஐயர் மற்றும் டி. எஸ். சபேச ஐயர் ஆகியோரிடமிருந்து இருந்து இசை கற்று, 19 வயதில் தனது முதல் கச்சேரியில் பாடினார்.\n\n\n\n"}
{"id": "202653", "url": "https://ta.wikipedia.org/wiki?curid=202653", "title": "மகாமக குளம் நெரிசல்", "text": "மகாமக குளம் நெரிசல்\n\nமகாமக குளம் நெரிசல் (Mahamaham stampede) என்பது இந்தியாவின் தமிழ்நாடு மாநிலம், தஞ்சாவூர் மாவட்டம், கும்பகோணம் கும்பேசுவரர் கோயில் அருகில் அமைந்துள்ள மகாமக குளத்தில் 1992 இல் நடைபெற்ற மகாமக திருவிழாவில் நிகழ்ந்த விபத்தை குறிப்பதாகும்.\n\n12 ஆண்டுகளுக்கு ஒரு முறை நடைபெறும் மகாமக திருவிழாவில் 1992 இல் நடைபெற்ற மகாமக திருவிழாவில் அப்போதைய தமிழக முதலமைச்சர் ஜெ. ஜெயலலிதா பெப்ரவரி 18 அன்று நடைபெற்ற மகாமக நிகழ்ச்சியில் கலந்து கொண்ட போது ஏற்பட்ட நெரிசலின் போது மகாமகக் குளக்கரையில் அமைந்திருந்த ஒரு கட்டடத்தின் சுவர் இடிந்து விழுந்து 60 நபர்கள் பலியானார்கள்.\n\n"}
{"id": "202656", "url": "https://ta.wikipedia.org/wiki?curid=202656", "title": "காஞ்சி மாமுனிவர் முதுகலை கல்வி மையம்", "text": "காஞ்சி மாமுனிவர் முதுகலை கல்வி மையம்\n\nகாஞ்சி மாமுனிவர் முதுகலை கல்வி மையம் அல்லது காஞ்சி மாமுனிவர் பட்ட மேற்படிப்பு மையம் (Kanchi Mamunivar Centre for Post Graduate Studies) நகர்ப்புற மற்றும் கிராமப்புற சமூகத்திற்கு முதுகலை மற்றும் ஆராய்ச்சி அளவில் உயர் கல்வி அளிக்கும் நோக்குடன் 1989 ஆம் ஆண்டு புதுச்சேரி அரசால் தொடங்கப்பட்டது. இங்கு முதுகலை, இளம் முனைவர், முனைவர் பட்ட ஆய்வுகள் மேற்கொள்ள வாய்ப்புகள் உள்ளன. பன்னிரண்டு துறைகள் செயல்படுகின்றன.\nSection::::வழங்கும் படிப்புகள்.\nஇக்கல்லூரியில் பின்வரும் படிப்புகள் வழங்கப்படுகின்றன.\n\n"}
{"id": "202658", "url": "https://ta.wikipedia.org/wiki?curid=202658", "title": "குத்து (திரைப்படம்)", "text": "குத்து (திரைப்படம்)\n\nகுத்து (\"Kuththu\") என்பது 2004ஆம் ஆண்டு எ. வெங்கடேஷின் இயக்கத்தில் வெளிவந்த திரைப்படமாகும். இதில் சிலம்பரசன், ரம்யா ஆகியோர் முக்கியக் கதாபாத்திரங்களில் நடித்தனர். இது ரம்யா நடித்த முதல் தமிழ்த் திரைப்படம் ஆகும். இத்திரைப்படம் தெலுங்கு மொழியில் நித்தின் குமார் ரெட்டி, நேகா பாம்பு ஆகியோரின் நடிப்பில் வெளிவந்த தில் திரைப்படத்தின் மறுவுருவாக்கமாகும்.\n\nSection::::கதை.\nகதாநாயகன் சிலம்பரசன், கதாநாயகியான ரம்யாவை காதலிப்பதும், அந்தக் காதலுக்கு ரம்யாவின் அப்பாவின் எதிர்ப்பையும் மீறி திருமணம் செய்து கொள்வதுமே இத்திரைப்படத்தின் கதையாகும்.\n"}
{"id": "202660", "url": "https://ta.wikipedia.org/wiki?curid=202660", "title": "ஆறுமுகம் (திரைப்படம்)", "text": "ஆறுமுகம் (திரைப்படம்)\n\nஆறுமுகம் திரைப்படம் சுரேஸ் கிருஷ்ணாவால் எழுதி இயக்கப்பட்ட திரைப்படம் ஆகும். இதில் பரத் மற்றும் பிரியாமணி ஆகியோர் முக்கிய கதாபாத்திரத்தில் நடித்திருந்தனர். இத்திரைப்படம் 2009ம் ஆண்டு செப்டம்பர் 25ல் வெளிவந்தது.\n\n"}
{"id": "202668", "url": "https://ta.wikipedia.org/wiki?curid=202668", "title": "இலச்மண்பூர் பதே படுகொலைகள்", "text": "இலச்மண்பூர் பதே படுகொலைகள்\n\nஇலச்மண்பூர் பதே படுகொலைகள் எனப்படுவது, பீகார் மாநிலம் அர்வால் மாவட்டத்தில் உள்ள இலச்மண்பூர் பதே கிராமத்தில் வசித்த தாழ்த்தப்பட்ட மக்களுக்கு எதிராக ஆதிக்கசாதி ரன்வீர் சேனா தீவிரவாத குழுவினரால் தொடுக்கப்பட்ட தாக்குதலைக் குறிப்பதாகும். திசம்பர் 1, 1997 அன்று நடைபெற்ற இந்த திட்டமிடப்பட்ட படுகொலைத் தாக்குதலில் 58 தலித் மக்கள் கொல்லப்பட்டனர். மேலும் கிராமத்தில் இருந்த அவர்களின் குடிசைகளும், உடமைகளும் தீக்கிரையாக்கப்பட்டன. இது குறித்து தனது அதிர்ச்சியை தெரிவித்த அன்றைய இந்திய சனாதிபதி கே. ஆர். நாராயணன், இது சுதந்திர இந்தியாவின் மிக அவமானகரமான நிகழ்வு என குறிப்பிட்டார். \n\nSection::::பின்னனி.\nஇலச்மண்பூர் பதே கிராமம் பீகாரின் தலைநகரான பாட்னாவில் இருந்து 125 கி.மீ தொலைவில் உள்ளது. இந்த கிராமத்தில் பாசுவான், சாமர், மல்லா மற்றும் மாதோ சாதியைச் சேர்ந்த தாழ்த்தப்பட்ட மக்களும் பூமிகார் சாதியை சேர்ந்த நிலவுடமையாளர்களும் பெருமளவு வசிக்கின்றனர். இந்த கிராமத்தை சேர்ந்த கூலி விவசாயிகளுக்கிடையே என்பதுகளின் மத்தியில் மார்க்சிய லெனினிய இயக்கங்கள் பிரபலமாக தொடங்கின. குறிப்பாக \"பார்ட்டி யுனிட்டி\" மற்றும் \"லிபரேசன்\" ஆகிய இயக்கங்கள் விவசாயிகளுக்கு ஆதவாக பல போராட்டங்களை முன்னெடுத்தன. அதே நேரம், பூமிகார் சாதியினரால் தொடங்கப்பட்ட ரன்வீர் சேனா எனும் தீவிரவாத அமைப்பு, நிலவுடமையாளர்களுக்கு ஆதரவாக இருந்தது. 1997ல் லிபரேசன் இயக்கத்தினரால் முன்னெடுக்கப்பட்ட ஒரு போராட்டத்தில், விவசாயிகள் தங்கள் கூலியான ஒன்றரை கிலோ உணவு தானியத்தை மூன்று கிலோவாக உயர்த்தக்கோரி வேலை நிறுத்தத்தில் ஈடுபட்டனர். விவசாயிகளின் இந்த போராட்டத்தை முறியடிக்கவும், அவர்களிம் கம்யூனிச நக்சலைட் ஆதரவை அழிக்கும் முகாந்திரமாகவும் இந்த படுகொலைகள் திட்டமிடப்பட்டன. மேலும் 1992ல் மாவோயிசத்தினரால் நிகழ்த்தப்பட்ட பாரா படுகொலைகளுக்கு பழி தீர்க்கும் வகையிலும் இது அமைந்தது.\n\nSection::::தாக்குதல்.\nஇந்த தாக்குதலுக்காக போஜ்பூர் மற்றும் பாட்னா மாவட்டங்களை சேர்ந்த நூற்றுக்கும் மேற்பட்ட ரன்வீர் சேனா அமைப்பினர் திரட்டப்பட்டனர். துப்பாக்கி மற்றும் படுகொலை ஆயுதங்களுடன் சாகா பிராந்தியத்தில் இருந்து புறப்பட்ட இவர்கள் திசம்பர் 1 இரவு பதினோரு மணியளவில் இலச்மண்பூர் கிராமத்தில் புகுந்து தாக்குதலை தொடங்கினர். பெரும்பாலான மக்கள் தூக்கத்தில் இருந்ததால் பதில் தாக்குதலுக்கோ, தற்காப்புக்கோ இடம் இல்லாமல் போய் விட்டது. சுமார் மூன்று மணி நேரம் தாக்குதலை தொடர்ந்த ரன்வீர் சேனா அமைப்பினர் பிறகு சோன் ஆற்றைக் கடந்து போஜ்பூர் மாவட்டத்திற்கு தப்பியோடிவிட்டனர்.\nஇந்த தாக்குதலில் மொத்தமாக 58 தலித் மக்கள் கொல்லப்பட்டனர். இவர்களில் 27 பேர் பெண்கள். 10 பேர் குழந்தைகள். கொல்லப்பட்ட பெண்களில் 8 பேர் கர்ப்பிணிகள். மேலும் இவர்களின் குடிசைகளும் உடமைகளும் தீக்கிரையாக்கப்பட்டன. \n\nSection::::விசாரனை மற்றும் தீர்ப்பு.\nபடுகொலைகள் 1997ல் நிகழ்த்தப்பட்ட போதும், பத்து வருடங்கள் வரை யார் மீதும் குற்றப்பத்திரிக்கை தாக்கல் செய்யப்படவில்லை. இறுதியில் உயர்நீதிமன்றத்தின் தலையீட்டை அடுத்து, 2008ல் ரன்வீர் சேனாவை சேர்ந்த 46 பேர் மீது பாட்னா கூடுதல் செசன்சு நீதிமண்றத்தில் குற்றப்பத்திரிக்கை தாக்கல் செய்யப்பட்டது. இதில் 44 பேர் மீதான குற்றச்சாட்டை மட்டும் நீதிமன்றம் ஏற்றுக்கொண்டது. அவர்களின் மீது நடந்த விசாரனைகளை அடுத்து, ஏப்ரல் 7, 2010ல் தீர்ப்பு வழங்கப்பட்டது. குற்றம் சாட்டப்பட்ட 44 பேரில் 16 பேருக்கு மரண தண்டனையும், 10 பேருக்கு ஆயுள் தண்டனையுடன் கூடிய 50000 ரூபாய் அபராதமும் வழங்கி தீர்ப்பளிக்கப்பட்டது. எஞ்சிய 18 பேர் குற்றம் சரிவர நிரூபிக்கப்படவில்லை என கூறி விடுதலை செய்யப்பட்டனர். மேலும் வசூலிக்கப்பட்ட அபராதத் தொகையை பாதிக்கப்பட்ட குடும்பங்களுக்கு பகிர்ந்தளிக்கவும் நீதிமன்றம் உத்தரவிட்டது.\n\nசெசன்சு நீதிமன்ற தீர்ப்பை எதிர்த்து குற்றவாளிகளின் சார்பில், பாட்னா உயர் நீதிமன்றத்தில் மேல்முறையீடு செய்யப்பட்டது. இதன் மீதான விசாரனையைத் தொடங்கிய நீதிபதிகள் பி.என். சின்கா மற்றும் ஏ.கே. லால் தலைமையிலான பாட்னா உயர்நீதிமன்ற பென்ச், அக்டோபர் 9ல் தனது தீர்ப்பை வெளியிட்டது. இதில் குற்றம் சாட்டப்பட்டவர்களின் மீதான குற்றங்கள் சரிவர நிரூபிக்கப்படவில்லை என கூறி அனைவரும் விடுதலை செய்யப்பட்டனர். \n\nSection::::எதிர்ப்புகள்.\nபாட்னா உயர்நீதிமன்ற தீர்ப்புக்கு பல அரசியல் கட்சிகளும், மனித உரிமை அமைப்புகளும் தங்களது எதிப்பை தெரிவித்தன. இடதுசாரி அமைப்புகள் தீர்ப்புக்கு எதிராக தங்களின் கடும் கண்டனத்தை தெரிவித்ததுடன் பீகார் அரசு உடனேயே தீர்ப்புக்கு எதிராக மேல்முறையீடு செய்யவும் நிர்பந்தித்துள்ளன. மேலும் தீர்ப்பை விமர்சித்துள்ள மாவோயிச அமைப்புகள், முசாபர்பூர் மாவட்டத்தில் 24 மணி நேர வேலை நிறுத்தத்துக்கும் அழைப்பு விடுத்தன. இதையடுத்து நிதிசு குமார் தலைமையிலான பீகார் அரசு, விரைவில் உச்ச நீதிமன்றத்தில் மேல் முறையீடு செய்யப்படும் என அறிவித்துள்ளது.\n\nSection::::அமிர்தாசு விசாரனை ஆணையம்.\nமுன்னதாக, இலச்மண்பூர் பதே படுகொலைகளை அடுத்து அன்றைய பீகார் முதலமைச்சர் ராப்ரி தேவியினால் நீதிபதி அமிர்தாசு தலைமையில் ஒரு விசாரனை ஆணையம் அமைக்கப்பட்டது. இது ரன்வீர் சேனா அமைப்புக்கும் அரசியல்வாதிகளுக்கும் இடையேயான தொடர்பை பற்றிய விசாரனைகளை மேற்கொண்டது. இந்த விசாரனை ஆணையம், மொத்தமாக 450 சாட்சியங்கள் மற்றும் 40 அரசியல் தலைவர்களிடம் விசாரனை செய்தது. இருப்பினும் முழுமையாக விசாரனை முடியும் முன்பே சனவரி 31, 2006ல் அன்றைய பிகார் முதல்வர் நிதிசு குமாரினால் அந்த ஆணையம் முடக்கப்பட்டது. நீதிபதி தனது அறிக்கையை அளிக்க அதிக காலம் எடுத்துக்கொண்டதே விசாரனை முடக்கக் காரனம் என அரசுத்தரப்பில் தெரிவிக்கப்பட்டது. ஆனால் பீகார் அரசு தமது விசாரனைக்கு தகுந்த ஒத்துழைப்பு கொடுக்காததே தாமதத்துக்கு காரணம் என நீதிபதி தெரிவித்தார்.\n\n\n"}
{"id": "202673", "url": "https://ta.wikipedia.org/wiki?curid=202673", "title": "லூயி அல்தூசர்", "text": "லூயி அல்தூசர்\n\nலூயி பியர் அல்தூசர் (பிரஞ்சு: [altysɛʁ]; 16 அக்டோபர் 1918 - 22 அக்டோபர் 1990) , ஒரு பிரஞ்சு நவீன மார்க்சிய தத்துவாதி.பிரஞ்சு கம்யூனிஸ்ட் கட்சியின் நீண்ட கால உறுப்பினராக இருந்த அவர் , சில நேரங்களில் அதன் வலுவான விமர்சகராகவும் திகழ்ந்தார்.\n\nSection::::சிந்தனைகள்.\nSection::::தொடர்புடை சுயாட்சி.\nசிக்மண்ட் பிராய்ட் பயன்படுத்திய அதீத நிர்ணயவாதம்(Concept of Overdetermination) என்ற சொல்லைப் பயன்படுத்தி , இலக்கியத்தை யதார்த்தத்தின் பிரதிபலிப்பு என மட்டும் கொள்ளாமல், சமூக உருவாக்கத்தில் தன்னிறைவு பெற்றுத் தனித்து இயங்கும் தளம் என்று விளக்கினார்.எந்த ஒன்றும் ஏதோ ஒரு பொருளின் தாக்கத்தால் மட்டும் விளைவதில்லை. பல்வேறுபட்ட காரணிகள் ஒவ்வொரு கூறிலும் செயல்படுகின்றன. அடித்தளம், மேல்தளம் என்ற கருத்தாக்கத்தில் எல்லாமே பொருளாதாரம் என்கின்ற ஒன்றினால் இயங்குகின்றன என்ற கருத்துத் தென்படுகிறது. இதை அதீத நிர்ணய வாதமென்று கூறி அல்தூசர் மறுத்தார். கலை, பண்பாடு முதலிய கூறுகள் பொருளாதார உறவிலிருந்து தனித்து இயங்கக்கூடிய தன்மை கொண்டவை என வாதாடினார். இதைச் சுட்டுவதற்குத் ‘தொடர்புடை சுயாட்சி’ (Relative Autonomy) என்ற கோட்பாட்டை முன்வைத்தார். அதாவது இலக்கியம் தனித்து நின்று இயங்கும் ஆற்றல் கொண்டது என விளக்கினார்.\n\nSection::::கருத்தாக்கம்.\nகருத்தாக்கம்(Ideology) என்பது ஓர் அமைப்பு எனவும் ; படிமம், தொன்மம், கருத்து முதலியவற்றின் பிரதிநிதியாக இந்த அமைப்பு விளங்குகிறது என்று வாதிட்ட அவர் , இது ஒரு சமூகத்தின் இதயமாகத் தனது வரலாற்றுப் பங்களிப்பினை நிகழ்த்திக்கொண்டிருக்கிறது எனவும் கூறினார். .\nSection::::மையம் தகர்த்தல்.\nஎந்த ஓர் அமைப்பும் மையம் அல்லது சாராம்சம் அல்லது குவிமையம் எதையும் கொண்டிருக்க முடியாது என அவர் விவாதிக்கிறார். இந்த மையம் தகர்த்தல் (Decentering) மூலம் , அடித்தளம், மேல்தளம் என்று சாராம்சப்படுத்துகின்ற பழைய மார்க்சியப் பார்வையை விமர்சனத்திற்குட்படுத்துகிறார்.\nSection::::இடை வினா எழுப்புதல்.\nஅல்தூசர் எழுத்தில் வெளிப்படும் மற்றொரு சொல் ‘இடை வினா எழுப்புதல்’ எனப் பொருள்படும் interpellation என்ற சொல்லாகும். இந்தச் சொல் மூலம் மிக நுட்பமான முதலாளித்துவ அரசியலை வெளிக்கொணர்கிறார். முதலாளித்துவச் சமூகம், எல்லோரும் சுதந்திரமாகவும், தாம் விரும்புகிற வண்ணத்தைத் தேர்ந்தெடுக்கும் உரிமை தம் கையில் இருப்பது போலவும் மக்கள் உணரும்படி, தனது கருத்தாக்கம் மற்றும் கருத்தாக்கக் கருவிகள் மூலம் செய்கிறது. ஆனால், உண்மையில் ‘மக்கள் விருப்பம்’ என்பது மக்களால் நிர்ணயிக்கப்படுவதில்லை. பணமும் அதிகாரமும் கொண்ட சில ஆதிக்க சக்திகளால்தான் நிர்ணயிக்கப்படுகின்றது. இந்த நுண்ணரசியலைப் புரிந்துகொள்ள மக்கள் இடைவினா எழுப்பத் தெரிந்திருக்க வேண்டும் என்கிறார்.\n"}
{"id": "202676", "url": "https://ta.wikipedia.org/wiki?curid=202676", "title": "அமைதியின் அரசி அன்னை மரியா கோவில் (திருவனந்தபுரம்)", "text": "அமைதியின் அரசி அன்னை மரியா கோவில் (திருவனந்தபுரம்)\n\nஅமைதியின் அரசி அன்னை மரியா பெருங்கோவில் (\"St. Mary, Queen of Peace Basilica\") என்னும் சீரோ-மலங்கரை கத்தோலிக்க வழிபாட்டிடம் இந்தியாவின் கேரளத்தின் தலைநகரான திருவனந்தபுரம் நகர்ப் பகுதியான பாளயத்தில் அமைந்துள்ளது. கேரளாவில் உள்ள எட்டு துணைப் பெருங்கோவில்களுள் () இதுவும் ஒன்று.\n\nசீரோ-மலங்கரை கத்தோலிக்க சபை சார்ந்த முதல் பசிலிக்கா அல்லது துணைப் பெருங்கோவிலாக இது உள்ளது. இது திருவனந்தபுரம் சீரோ-மலங்கரா கத்தோலிக்க உயர் மறைமாவட்டத்தின் \"மறைமாவட்ட துணைக் கோவிலும்\" () ஆகும். மறைமாவட்டக் கோவில் பாளயத்தில் உள்ள புனித யோசேப்பு கோவில் ஆகும். \n\nSection::::பெருங்கோவில் நிலை பெறுதல்.\nஇக்கோவில் 2008, நவம்பர் 10ஆம் நாள் துணைப் பெருங்கோவில் என்னும் நிலைக்கு உயர்த்தப்பட்டது. திருத்தந்தையின் தூதுவர் லியோனார்டோ சாண்ட்ரி ()மற்றும் கீழைத் திருச்சபைகளுக்கான பேராயத் தலைவர் அச்செய்தியை திருத்தந்தை பதினாறாம் பெனடிக்ட் பெயரில் திருவனந்தபுரம் பட்டம் பகுதியில் உள்ள புனித அன்னை மரியா மறைமாவட்டக் கோவிலில் வழங்கினார். 2008, திசம்பர் 7ஆம் நாள், மற்றும் சீரோ-மலங்கரா கத்தோலிக்க திருச்சபையின் தலைமைப் பேராயரான கர்தினால் பசேலியோஸ் கிளேமிஸ் பாவா அக்கோவிலைத் துணைப் பெருங்கோவில் என்று அர்ப்பணித்தார்.\n\nஅர்ப்பண நிகழ்ச்சிக்கும் பின் நடந்த கூட்டத்திற்கு கேரள அமைச்சர் எம். விஜய குமார் தலைமை தாங்கினார்.\n\nSection::::கோவிலின் வரலாறு.\nதிருவனந்தபுரத்தின் பாளயம் பகுதியில் அமைந்துள்ள இக்கோவில் கட்டடம் முன்னாள்களில் ஒரு திரைப்படக் கலையரங்கமாக இருந்தது. பின்னர் அது கோவிலாக மாற்றப்பட்டது. கோவில் 1933, மார்ச்சு 11ஆம் நாள் அர்ச்சித்து அர்ப்பணிக்கப்பட்டது. அதே நாளில் கேரள சீரோ-மலங்கரா கத்தோலிக்க திருச்சபையின் பேராயராக மார் இவானியோஸ் () அங்கு பதவி ஏற்றார். \n\nகோவிலின் கூரை தகரத்தால் ஆனது என்றதால் மக்கள் இக்கோவிலை \"தகரப் பள்ளி\" என்று அழைத்தனர். 1991இல் தகரக் கூரைக் கோவில் இருந்த இடத்தில் ஒரு புதுக்கோவில் கட்டப்பட்டது. பேராயர் மார் இவானியோஸ் அக்கோவிலை \"அமைதியின் அரசி அன்னை மரியாவுக்கு\" அர்ப்பணித்தார். \n\nSection::::ஆதாரம்.\nDeepika (மலையாள செய்தித்தாள்), December 8, 2008.\n"}
{"id": "202696", "url": "https://ta.wikipedia.org/wiki?curid=202696", "title": "சொணை பூச்சி", "text": "சொணை பூச்சி\n\nசொணை பூச்சி அல்லது சொணைப்புழு என்பது கம்பளிப் பூச்சி இனத்தைச் சேர்ந்த ஓர் உயிரி. இப்பூச்சியை சொணைப்புழு என்று அழைப்பதுதான் சரியானது. இப்புழு முருங்கை, பூவரசு ஆகியவற்றின் இலைகளை உண்ணும். இதன் உடலில் கம்பளி புழுவின் உடலில் உள்ளது போன்று கூரிய முடிகள் நிறைந்திருக்கும். அந்த முடிகள் மனிதர்களின் மீது பட்டால் அரிப்பை உண்டாக்கும்.\n\nSection::::வாழ்க்கை வட்டம்.\nஇதன் வாழ்க்கை சுழற்சி பட்டாம்பூச்சியின் வாழ்க்கை சுழற்சி போன்றது. சொணை புழுவின் வளர்ச்சி நான்கு நிலைகளைக் கொண்டது. அவை 1.அந்து பூச்சி, 2.முட்டை பருவம், 3.புழுப்பருவம்(Larva), 4.கூட்டுப்புழு (Puppa).\n\nSection::::அந்துப் பூச்சி.\nஇப்பூச்சி அரை செ.மீ நீளம் வரை வளரும். வெண்மை கலந்த பழுப்பு நிறத்துடனும், நான்கு சிறகுகளுடனும் காணப்படும். இரவில் ஒளியால்\nகவரப்பட்டு விளக்கைச் சுற்றி பறக்கும். பூச்சியை கையால் தொட்டால் வெண்மையான பொடி கையில் ஒட்டுவதைக் காணலாம். இவை இணை சேர்ந்து முருங்கை, பூவரசு மரங்களின் இலைகளின் அடிப்பாகத்தில் குவியலாக முட்டை இடும். முட்டையில் உள்ள பசை போன்ற அமைப்பு இலையில் ஒட்டிக்கொள்ள உதவும்.\n\nSection::::முட்டை.\nசூரிய ஒளீயின் வெப்பத்தால் முட்டைகள் பொரிந்து புழுக்கள் வெளிவரும்.\n\nSection::::புழுப்பருவம்.\nமுட்டையிலிருந்து வெளிவந்த புழுக்கள் இலைகளை உண்ணத்தொடங்கும். புழுக்கள் பகல் நேரத்தில் ராணுவ அணிவகுப்பு போன்று வரிசையாக அடிமரத்தை நோக்கி ஊர்ந்து வந்து மறைவான இடத்தில் மறைந்து கொள்ளும். பிற உயிர்களின் கண்களூக்கு தெரியாத வகையில் புழுக்களின் நிறமும் மரத்தின் நிறமும் இருக்கும் தகவமைப்பு இதற்கு இருக்கிறது. இரவில் ஒவ்வொரு கிளையாக ஏறி அதிலுள்ள இலைகள் அனைத்தையும் தின்று முடித்தப்பின்தான் அடுத்த கிளைக்குச் செல்லும். புழுப்பருவத்தில் பல முறை தோலை உரிக்கும். முழு வளர்ச்சி அடைந்தபின் கூட்டுப்புழுவாக மாறி மரத்தை விட்டு வெளியேறும்.\n\nSection::::கூட்டுப்புழு.\nஇலைகளைத் தின்று முழுவளர்ச்சி அடைந்த புழுக்கள் மரத்தை விட்டு வீட்டின் சுவர், கூரை போன்ற இடங்களுக்குச் சென்று\nதன் வாயிலிருந்து சுரக்கும் நீரால் தன்னைச் சுற்றி வலை பின்னி தன்னை மூடிகொள்ளும். இரு வாரங்களுக்குமேல் கூட்டு புழுவாக இருந்து பல மாற்றங்களை அடைந்து கூட்டை உடைத்துக்கொண்டு தாய் அந்து பூச்சியாக வெளி வரும்.\n\nSection::::அழிக்கும் முறை.\nசிலர் இப்புழுக்களை தீயிட்டு அழிக்கின்றனர். அதனால் மரத்தின் பட்டை தீயால் கருகி பாதிக்கப்படுகிறது. மேலும் எரிக்கும் போது பறக்கும் முடிகள் நம்மீது பட்டால் உடலில் அரிப்பு உண்டாகும். பூச்சிகொல்லி தூளை புழுக்களின் மீது தூவி அழிக்கலாம். அல்லது மரத்தின் அருகில் சிறு குழி தோண்டி குச்சியால் புழுக்களை மெதுவாக குழியில் தள்ளி மண்ணால் மூடிவிடுவதே நல்லது.\n"}
{"id": "202702", "url": "https://ta.wikipedia.org/wiki?curid=202702", "title": "ஓம் முத்துமாரி", "text": "ஓம் முத்துமாரி\n\nபாவலர் ஓம் முத்துமாரி, (இறப்பு: நவம்பர் 14, 2013) கிராமியக் கூத்துக்கலையில் சுமார் 45 ஆண்டு காலம் தடம்பதித்த, இடது சாரி - முற்போக்கு கலை இலக்கிய மேடைகளில் இயங்கிய கலைஞர்.இவர் , தமிழக அரசின் கலைமணி, கலைச்சுடர் விருதுகளைப் பெறாமலே நேரடியாக கலைமாமணி விருது பெற்ற ஒரே கலைஞராவார்.\n\nSection::::பிறப்பு, ஆரம்ப வாழ்க்கை.\nஇவர் விருதுநகர் மாவட்டம் செவலூரில் பிறந்தவர். அவர் தந்தை ஒரு நாட்டுக்கோட்டைச் செட்டியாரிடம் கணக்கப்பிள்ளையாக வேலை பார்த்துக்கொண்டிருந்தார். அப்போது கருப்பபிள்ளை மற்றும் சிங்கப்பிள்ளை என்று இரண்டு காங்கிரஸ் தலைவர்கள் சோழவந்தானில் தீவிரமாகச் செயல்பட்டுக் கொண்டிருந்தார்கள்.காங் கிரஸ் பள்ளிக்கூடம் ஒன்றும் அவர்கள் நடத்தி வந்தார்கள். அது இலவசப் பள்ளி. பை நிறைய எழுத்துப் பழக புளியமுத்து கொண்டுபோனால் போதும். அப்பள்ளியில் இவர் பள்ளியில் படித்தார். அங்கு பகலில் பாடம் நடக்கும். இரவுகளில் கூட்டம் நடக்கும். வெங்கிடு சுப்பய்யா, பூர்ணசுந்தரம் பிள்ளை என்று இரண்டு பேர்தான் பாரதியார் பாட்டு, வள்ளலார் பாட்டு பாடக் கற்றுக் கொடுத்தார்கள். நாட் டில் எது நடந்தாலும் அது பற்றிய பாடல்களைத் தேடிப்பிடித்து மனப்பாடம் செய்து தெருக்க ளில் பாடும் பழக்கம் அவருக்கு ஏற்பட்டது.1949ல் அவரது அப்பா காலமாகிவிட்ட பிறகு குடும்பத்தோடு சொந்த ஊரான செவலூருக்கு வந்தார். அப்போது பஞ்ச காலம். புண்ணாக்கு தான் சாப்பாடு. ஆகவே அதை புண்ணாக்குப் பஞ்சம் என்பார்கள். என்ன பஞ்சமாக இருந்தாலும் அவரது கலைப் பைத்தியம் அவரைச் சும்மா இருக்க விடவில்லை. அவர் தரத்துப் பையன்களாக ஒரு ஆறு பேரைச் சேர்த்துக் கொண்டு சினிமா மெட்டில் சில பாடல்களை எழுதி பயிற்சி கொடுத்து ஒரு குழுவை உருவாக்கினார்.திருவேங்கடம் அருகே உள்ள வரகனூரில் இருந்து தனது கிராமியக் கலை வாழ்க்கையை துவக்கியவர்.தனது இளம் வயதிலிருந்தே பொதுவுடமைக் கட்சி மேடைகளிலும் இடதுசாரி இயக்கங்களின் மேடைகளிலும் மக்கள் பிரச்சனைகளை முன்வைத்து நால்வர் கூத்து என்ற கூத்து வடிவத்தில் கிராமியக் கலை நிகழ்வுகளை ஊர்தோறும் அரங்கேற்றியவர்.தமிழகம் முழுவதும் மார்க்சிஸ்ட் கம்யூனிஸ்ட் கட்சி மற்றும் அதன் வர்க்க வெகுஜன அமைப்புகள், தமிழ்நாடு முற்போக்கு எழுத்தாளர் கலைஞர்கள் சங்கத்தின்(தமுஎகச) கலை இலக்கிய மேடைகள் என இடை விடாமல் உழைக்கும் மக்கள் மீது பற்றுறுதியோடு அவர்களது வாழ்வின் துயரங்களை பாடல்களாக முழங்கியவர்.\n\nSection::::பொது வாழ்க்கை.\nமார்க்சிஸ்ட் கம்யூனிஸ்ட் கட்சியின் உறுப்பினராக இருந்த ஓம் முத்துமாரி,மதுரையில் பி.ராமமூர்த்தி தேர்தலில் போட்டியிட்டபோது அவருக்கு ஆதரவாக வீதி வீதியாக கலைப் பிரச்சார நிகழ்ச்சிகளை நடத்தியவர். தனது இறுதி மூச்சு வரை தமுஎகசவில் ஓர் உறுதிமிக்க அங்கமாக தன்னை இணைத்துக் கொண்டிருந்தவர். தமுஎகசவின் மாநிலக்குழுவிலும் திருநெல்வேலி மாவட்டக்குழுவிலும் உறுப்பினராக செயல்பட்டவர்.\n\nSection::::மக்களின் நிலை.\nபாவலர் ஓம் முத்து கிராமங்கள் தோரும் நடத்தப்படும் கூத்தில் மக்களின் நிலை குறித்து பாடும் பாடல் ஒன்று-\nSection::::விருதுகள்.\nதமிழக அரசின் இயல், இசை, நாடகம் மன்றத்தின் கலைமாமணி விருது பெற்ற ஓம் முத்துமாரி, தமுஎகசவால் முற்போக்கு முன்னணிக்கலைஞர் என்று பட்டம் கொடுக்கப்பட்டு கவுரவிக்கப்பட்டார். மூக்கையாத் தேவர்தான் அவருக்கு பாவலர் என்கிற பட்டத்தைக் கொடுத்தார். பாவலர் என்று தனது தோழர்களால் அன்போடு அழைக்கப்பட்ட ஓம் முத்துமாரி, நாட்டுப்புறக் கலைச்சுடர், நவரசக் கலைஞர், இசை நாடக நகைச்சுவைக் கலைஞர், கிராமியக் கலைச்சக்ரவர்த்தி, கலை முதுமணி, மரகதமணி என்பது உட்பட பல்வேறு விருதுகளை பல்வேறு அமைப்புகளால் வழங்கப்பட்டு கவுரவிக்கப்பட்டவர்.\n\nSection::::இறப்பு.\nதிருநெல்வேலி மாவட்டம் குருவி குளம் ஒன்றியம் திருவேங்கடத்தில் வசித்து வந்த ஓம் முத்துமாரி, நவம்பர் 14 , 2013 இல் மரணமடைந்தார்.\n"}
{"id": "202704", "url": "https://ta.wikipedia.org/wiki?curid=202704", "title": "சுதிர் குமார் சவுத்ரி", "text": "சுதிர் குமார் சவுத்ரி\n\nசுதிர் குமார் சவுத்ரி (பிறப்பு 1983, முசாபர்பூர், பீகார்), சுதிர் குமார் கவுதம் என்ற பெயரும் உண்டு. இவர் இந்திய கிரிக்கெட் அணியைச் சேர்ந்த சச்சின் தெண்டுல்கர் மற்றும் இந்திய கிரிக்கெட் அணியின் தீவிரமான ரசிகர்.\n"}
{"id": "202712", "url": "https://ta.wikipedia.org/wiki?curid=202712", "title": "பூமிகார்", "text": "பூமிகார்\n\nபூமிகார் அல்லது பூமிகார் பிராமிண் எனப்படுபவோர் இந்திய பிராமண சாதி அடிப்படையின் ஒரு பிரிவினர் ஆவர். இவர்கள் பீகார், உத்தர பிரதேசம், சார்க்கண்ட், மேற்கு வங்காளம், மத்திய பிரதேசம் மற்றும் நேபாளத்தில் அதிகம் வாழ்கின்றனர். இவர்களில் பெரும்பான்மையோர் நிலவுடைமையாளர்கள்.\n"}
{"id": "202713", "url": "https://ta.wikipedia.org/wiki?curid=202713", "title": "சதானந்தவதி", "text": "சதானந்தவதி\n\nசதானந்தவதி என்பவர் எம்.ஜி.ஆரின் இரண்டாவது மனைவியாவார். 1944ல் எம்.ஜி.ஆருக்கும் சதானந்தவதிக்கும் திருமணம் நடைபெற்றது. \n\nமருதநாட்டு இளவரசி திரைப்படத்தில் நடித்த பொழுது வி. என். ஜானகிக்கும் எம்.ஜி.ஆருக்கும் காதல் ஏற்பட்டது. அதனால் 1957இல் எம்.ஜி.ஆர் ஜானகி அம்மையாரை திருமணம் செய்துகொண்டார். பின்பு சதானந்தவதி அம்மையாருடன் ஜானகி அம்மையாரும் எம்.ஜி.ஆருடன் வாழ்ந்தார். 1962ல் சதானந்தவதி அம்மையார் உடல்நலமின்றி இறந்தார். \n"}
{"id": "202714", "url": "https://ta.wikipedia.org/wiki?curid=202714", "title": "துசாத்", "text": "துசாத்\n\nதுசாத் அல்லது பாசுவான் எனப்படுபவர்கள் இந்திய தலித் சாதி அடிப்படையின் ஒரு பிரிவினர் ஆவர். இவர்கள் உத்தர பிரதேசம், பீகார், உத்தராகண்டம், டெல்லி, சார்க்கண்ட், மேற்கு வங்காளம் மற்றும் நேபாளத்தில் செரிந்து வாழ்கின்றனர். இவர்களில் பெருமான்மையோர் விவசாயக் கூலிகள் மற்றும் தொழிலாளர்கள்.\n"}
{"id": "202716", "url": "https://ta.wikipedia.org/wiki?curid=202716", "title": "பிளாசுமாவின் கன அளவு", "text": "பிளாசுமாவின் கன அளவு\n\nபிளாசுமாவின் கன அளவு (Plasma volume) என்பது மனித உடலில் காணப்படும் குருதியிலுள்ள நீர்மப் பகுதியான பிளாசுமாவின் கன அளவாகும். உடலில் சுமார் 5 முதல் 6 லிட்டர் குருதியும் அதில் ஏறக்குறைய 3 லிட்டர் பிளாசுமாவும் காணப்படுகின்றன. பிளாசுமா, சீரம் (Serum) என்றும் அறியப்படுகின்றது. இந்த அளவுகள் 70 கிலோகிராம் நிறையுடைய மனிதரின் உடலில் உள்ள அளவாகும். குருதியில் காணப்படும் சிவப்பு, மற்றும் பல வகையான வெள்ளை அணுக்களும் சீரத்துடன் இணைந்து காணப்படும். பிளாசுமாவில் புரதம், சோடியம், பொட்டாசியம், மக்னீசியம், பாசுபரசு, ஐயோடின் போன்ற தனிமங்கள் மிகக் குறைந்த அளவில் உள்ளன. பிளாசுமாவே இவையனைத்தையும் உடல் முழுவதும் எடுத்துச் செல்கின்றது. உயிரணுக்களுக்கு ஊட்டச்சத்துப் பொருட்களை இவ்வாறு எடுத்துச் செல்வதும் பின் கழிவுப் பொருட்களை அகற்றவும் துணை செய்கின்றது. இன்றைய அறிவியல் வளர்ச்சி காரணமாக குருதியில் காணப்படும் பல்வேறு பொருட்களைத் தனித்தனியாக பிரித்துச் சேமித்து, வேண்டும் போது தேவையான நோயாளிக்குக் கொடுத்து உயிரினைக் காக்கவும் முடியும். \n\nசில நேரங்களில் மருத்துவத்தின் போது நோயாளியின் உடலிலுள்ள குருதியின் அளவு, பிளாசுமாவின் அளவு முதலியவற்றைத் தெரிந்து இருப்பது நலமாகும். இதற்கு அணுக்கரு மருத்துவம் (Nuclear medicine) கைகொடுக்கிறது. \n\nஇம்முறை ஆய்விற்கு ரீசா (RIHSA, Radio Iodinated Human Serum Albumin - கதிர் அயோடின் கலந்த மனித சீரம் அல்புமின்) தேவைப்படுகிறது. இந்த ஆய்விற்கு 37 கிலோ பெக்கரல் (Bq) அளவு ஐயோடின்-125 வேண்டும்.\n\nSection::::சோதனை.\nஒரு குறிப்பிட்ட அளவு (37kBq) ரீசாவை ஊசிமூலம் நோயாளிக்குச் செலுத்த வேண்டும். நோயாளிக்குக் கொடுக்கப்பட்ட அதே அளவு ரீசாவை திட்ட அளவாக தனியாக எடுத்து வைத்துக் கொள்ள வேண்டும். நோயாளிக்குக் கொடுக்கப்பட்ட மருந்து 10 நிமிடங்களில் பிளாசுமாவில் சீராகக் கலந்து விடுகிறது .இப்போது 10 கன செ.மீ. அளவு குருதி ஊசிமூலம் நோயாளியிடமிருந்து எடுக்கப்படுகிறது. இக்குருதி சோதனைக் குழாயிலிட்டு நன்றாகச் சுழலச் செய்து சீரம் மட்டும் தனியாகப் பிரித்து எடுக்கப்படுகிறது. இவ்வாறு பிரித்து எடுக்கப்பட்ட சீரத்தில் 5 கன செ.மீ. அளவு மட்டும் எடுத்து அதிலுள்ள கதிரியக்கச் \"செயல்திறன்\" (activity) சிறப்பான கருவி மூலம் கணிக்கப்படுகிறது. \n\nமுன்பே பிளாசுமாவின் கன அளவு 3 லிட்டர் வரை இருக்கும் என்று கூறப்பட்டுள்ளது. எனவே திட்டமாக எடுத்து வைத்துள்ள ரீசாவை 3000 கன செ.மீ. தண்ணீரில் நன்றாகக் கலந்து, அதில் 5 கன செ.மீ. அளவு எடுத்து அதிலுள்ள செயல்திறனை அளவிட வேண்டும். இவ்வாறு செய்வதால், கருவியில் ஒரே அளவுகோலில் அளவீடுகளைச் செய்யலாம். பிழை குறைவாகும்.\n\nஇவ்வாறு பெறப்பட்ட அளவீடுகள் பின்புல அளவையும் (Background activity) சேர்த்தே கிடைப்பதால், கதிரியக்கப் பொருட்கள் ஏதுமில்லாத நிலையில் பின்புலக் கதிர்வீச்சினை மட்டும் அளந்து கணிக்க வேண்டும். முதலில் எடுத்துக்கொண்ட அளவுகளிலிருந்து பின்புல அளவுகளைக் கழித்து விட்டால் அயோடின் 125 யிலிருந்து கிடைக்கும் அளவு மட்டும் கிடைக்கும்.\n\nSection::::எடுத்துக்காட்டு.\nஒரு எடுத்துக்காட்டு மூலம் இதனை விளக்கலாம்:\n\n5 சி.சி. பிளாசுமாவிலுள்ள செயல்திறன் A (2880c/m) என்போம்.\n\nதிட்டளவான 3000 சிசி.யிலிருந்து எடுத்துக்கொண்ட 5 சிசி.ல் பெற்றசெயல்திறன் B (2640 c/m) என்போம்.\n\nபின்புல எண்ணிக்கை C (120 c/m) என்றும் கொள்வோம்.\n\nஇப்போது ஒவ்வொரு சிசி யிலும், உண்மையில் பெறப்பட்ட செயல்திறனை மொத்தக் கனஅளவால் பெருக்கிக் கிடைக்கும் அளவு\nமுதலில் எடுத்துக் கொண்ட மொத்தக் கதிரியக்க அளவாகும்.\n\nஇவ்வாறு பிளாசுமாவின் கனஅளவினைக் காணலாம். \n"}
{"id": "202717", "url": "https://ta.wikipedia.org/wiki?curid=202717", "title": "கருணாஸ்", "text": "கருணாஸ்\n\nகருணாஸ் (பிறப்பு: பெப்ரவரி 21, 1970) தமிழ்த் திரைப்பட நடிகரும், இசையமைப்பாளரும் மற்றும் தமிழக அரசியல்வாதியும் ஆவார். இவர் தஞ்சாவூர் மாவட்டம் பேராவூரணியில் உள்ள குருவிக்கரம்பை என்னும் கிராமத்தில் பெப்ரவரி 21, 1970 ஆம் ஆண்டு பிறந்தார்.\n\nSection::::அரசியல் வாழ்க்கை.\nஇவர் \"முக்குலத்தோர் அலிப்படை\" என்னும் அரசியல் கட்சியின் தலைவராக உள்ளார். இவர் 2016 ஆம் ஆண்டு சட்டமன்றத் தேர்தலில் அதிமுக கூட்டணியில் இடம் பெற்று திருவாடனை தொகுதியில் \"இரட்டை இலை\" சின்னத்தில் போட்டியிட்டு வெற்றிபெற்றார். அவர் அந்த தேர்தலில் 8,696 வாக்குகள் அதிகம் பெற்று வெற்றிபெற்றார்.\n\n\n"}
{"id": "202718", "url": "https://ta.wikipedia.org/wiki?curid=202718", "title": "சாமர்", "text": "சாமர்\n\nசாமர் எனப்படுபவர்கள் இந்திய பட்டியல் சாதிகளில் ஒரு பிரிவினர் ஆவர். இவர்கள் வட இந்தியா, பாக்கித்தான் மற்றும் நேபாளத்தில் செரிந்து வாழ்கின்றனர். எண்ணிக்கை அடிப்படையில், சாமர் இந்தியாவின் இரண்டாவது மிகப்பெரிய சாதி. இவர்களில் பெருமான்மையோர் தோல் பொருள் தயாரிப்பாளர்கள்.\n\nSection::::மக்கள் பரம்பல்.\n2001 இந்திய மக்கள் தொகை கணக்கெடுப்பின் படி, சாமர்களின் எண்னிக்கை உத்தர பிரதேச மக்கள் தொகையில் 14%ம் பஞ்சாப்பில் 12%ம் உள்ளது.\n"}
{"id": "202719", "url": "https://ta.wikipedia.org/wiki?curid=202719", "title": "மல்லா", "text": "மல்லா\n\nமல்லா எனப்படுபவர்கள் இந்திய தலித் சாதி அடிப்படையின் ஒரு பிரிவினர் ஆவர். இவர்கள் இந்தியா, பாக்கித்தான் மற்றும் நேபாளத்தில் செரிந்து வாழ்கின்றனர். இவர்களில் பெரும்பான்மையோர் படகு விடும் தொழில் செய்பவர்.\n"}
{"id": "202727", "url": "https://ta.wikipedia.org/wiki?curid=202727", "title": "இந்திய மாநிலப் பறவைகள்", "text": "இந்திய மாநிலப் பறவைகள்\n\nஇந்திய மாநிலங்களின் அடையாளங்களாக பறவைகள் பட்டியலிடப்பட்டுள்ளன.\n\n"}
{"id": "202728", "url": "https://ta.wikipedia.org/wiki?curid=202728", "title": "கலப்புச்சுறா (வகைப்பாடு)", "text": "கலப்புச்சுறா (வகைப்பாடு)\n\nகலப்புச்சுறா (வகைப்பாடு) என்ற (இலத்தீன்:Chimaera; ஆங்கிலம்:ghost sharks (அ) ratfish (அ) spookfish (அ) rabbitfish) மீனினம் தான், உயிர்வாழும் மீன்களிலேயே மிகப் பழமையானதாகவும், உயிரோடு இருப்பதுமான மீனினம் என 2009 ஆம் ஆண்டு கண்டறிந்துள்ளனர். இவை புதிரான, வியக்கத்தகுந்த, விந்தையான மீனினம் ஆகும். சுறாவுடன் மிகவும் தொடர்புடையதாக இருக்கிறது. ஆனால், 40கோடி ஆண்டுகளுக்கு முன்னரே பிரிந்து, சிற்சில மாற்றங்களுடன், சுறா மீன் களைப்போன்ற தோற்றத்தை உடையனவாக இருக்கின்றன. மிக ஆழமான கடலில் வாழும் இயல்புடையதாக உள்ளன. இவற்றில் 50 சிற்றினங்கள் வாழ்கின்றன. இந்நூற்றாண்டில் ஏறத்தாழ 10 கண்டறியப்பட்டன. இவை எலும்பு மீன்களுக்கும், குருத்தெலும்பு மீன்களுக்கும் இடைபட்டத் தன்மைகளையும், இருவித மீனின இயல்புகளையும் பெற்றுள்ள கலப்பு மீனினம் ஆகும். எனவே, இதனை கலப்புச்சுறா வகைப்பாட்டில் வைத்துள்ளனர்.\n\nSection::::சூழல் தகைமைகள்.\nSection::::தோற்றம்.\nஇவற்றின் தொல்லுயிர் எச்சம் சரிவர கிடைக்காமையால், மரபியல் ஆய்வுகளில், டி. என். ஏ அடிப்படையிலான முடிவுகள் பொருத்தமாக அமைந்து இவ்வுயிரினத்தின் தோற்றத்தை விவரிக்கிறது. இந்த விலங்கியல் வரிசை, சைலூரியன் காலத்தில், 42 கோடி ஆண்டுகளுக்கு முன் தோன்றியதாக அறியப்படுகிறது. இவ்வுயிரினக் கிளையின் மிக அடித்தளமாக \"callorhinchids\" அமைந்து, \"callorhinchid\", \"rhinochimaerid\", \"chimaerid\" என்ற மூன்று குடும்பங்களைக் கொண்டுள்ளது. அக்குடும்பங்களில் தற்போது வாழும் 39 சிற்றினங்கள் கண்டறியப்பட்டுள்ளன. இம்மூன்று குடும்பங்களும், பின் சுராசிக் காலம் முதல் முன் கிரீத்தேசியக் காலம் வரை பிரிந்து வளர்ந்தன. இதுபற்றி மேலும் கீழே வகைப்பாட்டியல் பகுதியில் விவரிக்கப்பட்டுள்ளது.\n\nSection::::வாழிடம்.\nஇம்மீனினங்கள் பெருங்கடலின் தரையில் 2,600 மீட்டர்களுக்கும் (8,500 அடிகள்) கீழே வாழும் இயல்புடையவை ஆகும். இதற்கு விதிவிலக்காக, 200 மீட்டர்கள் (660அடிகள்) ஆழத்திலும் வாழும் இயல்புடையாதாக, Callorhinchus என்ற பேரினத்தின் மீனினங்கள் (எ.கா. \"Chimaera monstrosa\", \"Hydrolagus colliei\") வாழும் இயல்பைப் பெற்றிருக்கின்றன. குறைவான ஆழத்தில் வாழும் மீன்களில் சில, மீன்காட்சியகத்திலும் (public aquaria) பேணப்படுகின்றன. \n\nSection::::வளரியல்பு.\nபெரும்பாலான இம்மீனினங்கள், மென்மையான நீண்ட உடலையும், பெரிய தலையையும், ஒரு செவுள் திறப்பையும் பெற்றிருக்கின்றன. இவைகள் நீளம் வளரும் தன்மையுடையது. வெகுசில குறைவான நீளமிருக்கின்றன. எ.கா. \"Harriotta raleighana\" இனமானது, 1.0 - 1.5 மீட்டர் நீளமிருக்கிறது. சிலவகை இனங்களில் வால் நீளமாக இருக்கின்றன. பல இனங்களில், நீளமான மூக்குப்பகுதி, நீண்ட உணர் உறுப்பாக மாறியுள்ளது. \nஇவைகள் கறுப்பு நிறத்திலிருந்து, பழுப்பு நிறம் வரை உள்ளன. இவற்றின் உடலின் மேற்பக்கத்துடுப்புக்கு(dorsal fin) முன்னே, நச்சுத்தன்மையுள்ள முள்ளைப் பெற்றிருக்கின்றன.\n\nSection::::ஒத்த இயல்புகள்.\nசுறா மீனினத்தில் இருக்கும் சில இயல்புகள், இம்மீனினத்தில் காணப்படுகின்றன. சுறாவில் காணப்படுவது போன்று பெண்ணுடன் சேரும் ஆணுக்கு ஒரு சிறப்பான உறுப்பு உள்ளது. இது சுறாவில் வால்பக்கம் உள்ளது. ஆனால், இந்த மீனினத்தின் இந்த அணையுறுப்பு(clasper), இடுப்புத்துடுப்பின் முன்பக்கத்தில், தலைபக்கமாக அமைந்துள்ளது. ஏனெனில், உடலுறவின் போது, பெண் மீனை நகராமல் பிடித்துக் கொள்ள, இந்த அணைப்புறுப்புப் பயனாகிறது. பெண்மீன்கள் உள்இனப்பெருக்கம் செய்ய, நூற்கண்டு போல வடிவமுடைய, தோல் போன்ற அமைப்புடையப் பெட்டகத்திற்குள் முட்டைகளை இடுகிறது.\n\nSection::::மாறுபடும் இயல்புகள்.\nசுறா மீனினத்தில் இல்லாத சில இயல்புகளும், இம்மீனினத்தில் காணப்படுகின்றன. இவைகளின் மேல்தாடைகள், மண்டையோட்டு எலும்புடன் கலந்து உள்ளது. மலவாயும், இனப்பெருக்க சிறுநீர் திறப்புகளும் தனித்தனியாக அமைந்துள்ளன. பற்கள் நிலையானவை. புது பல்வரிசை, மறுபடியும் தோன்றா இயல்புடையவை ஆகும். மூன்று இணையான அரைக்கும் தட்டுகளாக, பல்லமைப்பு அமைந்துள்ளது. இம்மீன்களில், எலும்பு மீன்களைப் போன்ற செவுள்மூடிக் (operculum) காணப்படுகின்றன. இந்த முதுகெலும்பி மீன் இனத்தில் (Chimaera) மட்டுமே, கால்கை போன்ற மூன்றாவது இணை உறுப்பிற்கான தடயங்கள் காணப்படுகின்றன.\n\nSection::::வகைப்பாட்டியல்.\nஉயிரியல் வகைப்பாட்டியல் படி, இவை விலங்கியல் என்ற பெரும்பிரிவினுள் அமைகின்றன. எனவே, நாம் விலங்கியல் வகைப்பாடு என்பதனைக் கடைபிடிக்க வேண்டும். அதன்படி வகைப்பாட்டியலில், இவ்வுயிரினத்தை விவரிக்கலாம்.\nSection::::வகைப்பாட்டியல் கூறுகள்.\nஇவை மெய்க்கருவுயிரியைப் பெற்றுள்ள, கடல் விலங்குகளின் கீழ் வருகின்றன. இவற்றின் கருக்கோளம் (), சில அடுக்குகளாக (germ layer) அமைந்து, அடுக்குக்கருக்கோள (Eumetazoa) விலங்குகளில் அடங்குகின்றன. மேலும், இவை அனைத்தும் இருபக்கச்சமச்சீர்(Bilateria) உடலமைப்பைப் பெற்ற விலங்குகளாகவும் உள்ளன. கருவளர்ச்சியின் போது தோன்றும் துளைகளில், ஒன்று உணவுவாயாகவும், மற்றொன்று மலவாயாகவும் மாறும். அத்தகைய மாற்றம் பெறும் விலங்குகளில் (Nephrozoa) இரு உட்பிரிவுகள் உள்ளன. அதில் ஒன்றில் முதல் துளை மலவாயாகவும், இரண்டாவதாகத் தோன்றும் துளையானாது, உணவு வாயாக மாறும். அத்தகைய இயல்பைப் பெற்றுள்ள விலங்குகள், இரண்டாம்துளைத்தோற்ற விலங்குகள் (Deuterostomia) என அழைக்கப்படுகின்றன. இத்தகைய விலங்குகள், தொகுதிகளாகப் பிரிகின்றன.\n\nஅத்தொகுதிகளில் ஒன்று, முதுகுநாணிகள் தொகுதி ஆகும். அவற்றின் ஒரு கிளையாக வன்முதுகுநாணிகள் (Chordata Craniata) உள்ளன. இத்தகைய வன்முதுகுநாணிகளின், கீழ்வரும் தொகுதியான முதுகெலும்பிகளில், இவை அடங்குகின்றன. அத்தகைய முதுகெலும்பிகளின் உட்தொகுதியில் வரும், தாடைவாய் விலங்குகளாக (Gnathostomata ) இவைப் பிரிகின்றன. இதனை அடுத்து குருத்தெலும்பிகள் (\"Chondrichthyes\") என்பது உள்ளன. \n\n\"Chondrichthyes\" என்ற வகுப்பானது, கிரேக்கம்: χονδρ - ἰχθύς இலத்தீன்: chondr - ichthys தமிழ் : குருத்தெலும்பு - மீன் என்ற சொற்களில் இருந்து உருவாகிறது. இந்த குறுத்தெலும்பிகள், தாடைகள் உடையன; இரு இணையான மூக்குத் துளைகளை உடையன; நீந்துவதற்கான இணைத்துடுப்புகளையும், செதில்களையும், வரிசையான இதய அறைகளையும், எலும்புக்கூடானது குருத்தெலும்பாலும் ஆனவையாக இருக்கின்றன. \n\nஇவ்வகுப்பின் கீழ் அமைந்துள்ள \"Holocephali\" என்ற சொல்லானது, 'முழுமைப்பெற்றத் தலைகள்' என்பதைக் குறிக்கிறது. \"Chimaeriformes\" என்ற வரிசையானது, ஆழ்கடலில் வாழும் குருத்தெலும்பு மீன் கூட்டத்தைக் (\"Chimaeridae\") குறிக்கிறது. இத்தகைய மீன்கள், மென்மையானத் தோலினையும், கூம்புகின்ற உடலையும், சாட்டைப் போன்ற வாலினையும் பெற்றிருக்கின்றன. \n\n\"Chimera\" என்பது, கிரேக்க தொன்மவியலின் படி, சிங்கம், ஆடு, பாம்பு ஆகிய உயிரின உடல்களின் பகுதிகளை கலந்து தன்னகத்தே உடைய, பயத்தை உண்டாக்கும் கற்பனை விலங்கினக் குறிக்கிறது. அதுபோல, இந்த மீன்வகை, குருத்தெலும்பு மீன்களின் இயல்புகளையும், எலும்பு மீன்களின் இயல்புகளையும் பெற்று விளங்குவதால் இப்பெயரை வைத்துள்ளனர். \n\nSection::::வகைப்பாட்டியல் ஒப்பீடு.\nஅண்மைய வகைப்பாட்டியல் குறிப்புகள், மூலமொழியான இலத்தீனிய மொழியில் தரப்பட வேண்டும் என்பது, அனைத்துலக அறிஞர்களால் ஏற்றுக் கொள்ளப்பட்ட விதி ஆகும். எனவே, அவ்வகைப்பாட்டினை நன்கு புரிந்து கொள்ள, கீழ்கண்ட அட்டவணைத் தரப்படுகிறது.\n\nSection::::வகைப்பாட்டியல் உட்பரிவுகள்.\n21 ஆம் நூற்றாண்டில் எடுக்கப்பட்ட ஆழ்கடல் ஆய்வுகளும், அருங்காட்சிய இவ்வுயிரின மாதிரிகளில் மேற்கொள்ளப்பட்ட வகைப்பாட்டியல் ஆய்வுகளும், இதிலுள்ள புதிய இனங்களை அடையாளம் காட்டின ஆறு பேரினங்களில் 50க்கும் மேற்பட்ட சிற்றினங்கள் வகைப்படுத்தப்பட்டன. இதன் மூன்று குடும்பங்களில் இரண்டு தொல்லியல் படிமங்கள் வழியாக்க கண்டறியப்பட்டன. † என்ற குறியீடு இருக்கும் இனங்கள் காலத்தால் அழிந்தவை ஆகும்.\n\n\n\n\n\n\n\nSection::::மேற்கோள்கள்.\nபொதுவான மேற்கோள்கள்:\n"}
{"id": "202729", "url": "https://ta.wikipedia.org/wiki?curid=202729", "title": "க. சி. ரவிக்குமார்", "text": "க. சி. ரவிக்குமார்\n\nக. சி. ரவிக்குமார், ஒரு மலையாள எழுத்தாளர். இவர் 30 நவம்பர், 1957 அன்று பிறந்தவர்). 2009 ல் 'ஆக்யானத்திந்றெ அடருகள்' என்ற நூலுக்காக, கேரள இலக்கிய மையத்தின் விருது பெற்றார்.\n\nSection::::வாழ்க்கைக்குறிப்பு.\nகேரளத்தின் பத்தனந்திட்ட மாவட்டத்தில் பனங்காடு கே. சிவராமபிள்ளை, மாதவியம்மை ஆகியோர்க்கு மகனாகப் பிறந்தார்.\n\n\n"}
{"id": "202733", "url": "https://ta.wikipedia.org/wiki?curid=202733", "title": "அரவிந்தாட்சன்", "text": "அரவிந்தாட்சன்\n\nஅரவிந்தாட்சன், மலையாள எழுத்தாளர் ஆவர். இவர் கேரள இலக்கிய அமைப்பின் விருதினைப் பெற்றவர் என்பது குறிப்பிடத்தக்கது. மார்க்சியம் பற்றிய கருத்துகள் உடைய நூல்களை எழுதியுள்ளார். ”சாகித்யம், சுகாரம், சமூகம்” என்ற நூலுக்காக, 1997-இல் இவ்விருது கிடைத்தது.\n\nSection::::வாழ்க்கைக் குறிப்பு.\nகேரளத்தின் திருச்சூர் மாவட்டத்தில் உள்ள கொடுங்கல்லூரில் பிறந்தார். எம். நாராயணமேனனும் வெள்ளாப்பிள்ளில் குஞ்சிலட்சுமி அம்மையும் இவரது பெற்றோர் ஆவர். இவர் எர்ணாகுளம் மகாராசா கல்லூரியில் பயின்றவர்.\n\n\nSection::::மொழிபெயர்ப்புகள்.\nஇவர் ஏறத்தாழ இருபது மொழிபெயர்ப்பு நூல்களை வெளியிட்டுள்ளார்.\n\n\n"}
{"id": "202735", "url": "https://ta.wikipedia.org/wiki?curid=202735", "title": "மாதொருபாகன்", "text": "மாதொருபாகன்\n\n"}
{"id": "202744", "url": "https://ta.wikipedia.org/wiki?curid=202744", "title": "ஏ. வெங்கடேஷ் (இயக்குநர்)", "text": "ஏ. வெங்கடேஷ் (இயக்குநர்)\n\nஎ. வெங்கடேஷ் தமிழகத் திரைப்படத்துறையில் இயக்குநராகவும் நடிகராகவும் பணியாற்றிவரும் நபராவார். இவர் தமிழ்நாட்டின் தூத்துக்குடியில் பிறந்தவர்.\n\n"}
{"id": "202749", "url": "https://ta.wikipedia.org/wiki?curid=202749", "title": "சாமா சாவந்த்", "text": "சாமா சாவந்த்\n\nசாமா சாவந்த்(Kshama Sawant), முன்னாள் மென்பொருள் பொறியாளர், பகுதி நேர பொருளாதார பேராசிரியர், மற்றும் சியாட்டில், வாஷிங்டனில் வசிக்கும் ஒரு மார்க்சிய-சோசலிசப் போராளி. 2013இல் நடைபெறும் சியாட்டில் நகர சபைத் தேர்தலில் ஒரு வெற்றி பெற்றுள்ளார்.\n1994 ஆம் ஆண்டு மும்பை பல்கலைக்கழகத்தில் கணினி அறிவியலில் இளங்கலை பட்டம் பெற்ற இவர், 2003 ஆம் ஆண்டில் வடக்கு கரோலினா மாநில பல்கலைக்கழகத்தில் பொருளாதாரத்தில் தனது முனைவர் பட்டம் பெற்றார். மார்க்சியவாதியான சாவந்த், வால் வீதி முற்றுகை இயக்கத்தின் ஆதரவாளர் ஆவார். சோசலிச மாற்று ( Socialist Alternative ) என்கிற ட்ரொட்ஸ்கிச அரசியல் கட்சியின் உறுப்பினராகவும் திகழ்கிறார்.\n"}
{"id": "202757", "url": "https://ta.wikipedia.org/wiki?curid=202757", "title": "கனேடிய பல்கலாச்சார வானொலி", "text": "கனேடிய பல்கலாச்சார வானொலி\n\nகனேடிய பல்கலாச்சார வானொலி (CJSA-FM CMR) ஒரு பல்கலாச்சார வானொலியாகும். இது டொராண்டோவில் தனது ஒளிபரப்பை மேற்கொள்கிறது.சிஎம்ஆர். வானொலி நிறுவனம் புத்தாண்டில் ஆரம்பிக்கவுள்ள நான்கு HD(Hybrid Digital) வானொலி சேவைகளிற்கான பரீட்சார்த்த ஒலிபரப்பு ஆரம்பமாகியது. நான்கு சேவைகளில் முதலாவதில் தற்போதைய சிஎம்ஆர் நிகழ்ச்சிகள் ஒலிபரப்பாகும். இரண்டாவதில், தனியான 24 மணி நேர தமிழ் மொழி ஒலிபரப்பும், மூன்றாவதில் இந்தி மற்றும் உருது மொழிகளில் ஒலிபரப்பும் நான்காவதில் பஞ்சாபி மொழி ஒலிபரப்பும் இடம்பெறும். தற்போது விற்பனைக்குள்ள புதிய கார்களில் 90வீதமானவை HD ஒலிவாங்கிகள் பொருத்தபட்டவையாக இருக்கும். HD வானொலிக் கருவி உள்ளவர்கள், 101.3 அலைவரிசையைத் தெரிவு செய்து, அதில் உள்ள நான்கு HD சேவைகளில் ஒன்றைத் தெரிவு செய்து ஒலிபரப்பைக் கேட்கக் கூடியதாக இருக்கும். கனடாவில் நவீன HD பன்முகப்படுத்தப்பட்ட சேவையை சிஎம்ஆர் நிறுவனம்தான் முதன் முதலாக அறிமுகம் செய்கிறதென்பது குறிப்பிடத்தக்கது.Call 416-644-6300\n\n"}
{"id": "202769", "url": "https://ta.wikipedia.org/wiki?curid=202769", "title": "சொல்வதெல்லாம் உண்மை", "text": "சொல்வதெல்லாம் உண்மை\n\nசொல்வதெல்லாம் உண்மை ஜீ தமிழ் தொலைக்காட்சியில் ஒளிபரப்பப்படும் நிகழ்ச்சி. இந்த நிகழ்ச்சி பொது மக்களின் உண்மையான வாழ்க்கைக் கதைகளை மையமாக வைத்து அவர்களின் பிரச்சினைகளுக்குத் தீர்வு கொடுத்து உதவுகிறது. இந்த நிகழ்ச்சியை நடிகை மற்றும் இயக்குனர் லட்சுமி ராமகிருஷ்ணன் தொகுத்து வழங்குகிறார். இந்த நிகழ்ச்சி (திங்கள் முதல் வெள்ளி வரை) மதியம் 12:30 மணி முதல் 01:30 மணி வரை ஜீ தமிழ் தொலைக்காட்சியில் ஒளிப்பரப்பாகின்றது.\n\nSection::::நிகழ்ச்சியின் மூலம்.\nஜி தமிழ் சொல்வதெல்லாம் உண்மை நிகழ்ச்சியின் மூலமாக அம்பலமான 4 வருடங்களுக்கு முன்னாள் செய்த கொலையை குற்றவாளி முருகன் காவல்துறையிடம் வாக்குமூலம் அளித்துள்ளார்.\n\n\n\n"}
{"id": "202770", "url": "https://ta.wikipedia.org/wiki?curid=202770", "title": "தோலுறைவு", "text": "தோலுறைவு\n\nதோலுறைவு (\"Frostbite\") மிகவும் குறைவான (குளிர்ந்த) வெப்பநிலையில் தோல் மற்றும் இழையங்கள் சேதப்படும் ஓர் ஓரிடத்து நோய் ஆகும். இது இதயத்திலிருந்து மிகவும் தள்ளி உள்ள உடலுறுப்புகளிலும் மிகுந்த தோல்பரப்பினை வெளிப்படுத்தும் உடலுறுப்புகளிலும் பெரும்பாலும் நேர்கிறது. மிகக் கூடுதலாக கால் விரல்களில் நேர்கிறது.\nSection::::வகைப்பாடு.\nமிகுந்த குளிர்மையினால் ஏற்படும் இழையச் சேதம் பலவாறாக வகைப்படுத்தப்படுகின்றது. \n\nSection::::நோய்குறிகளும் உணர்குறிகளும்.\n0 °C (32 °F) வெப்பநிலை அல்லது அதற்கு கீழே தோல்களுக்கு அண்மையில் உள்ளகுருதிக்குழல்கள் சுருங்கத் தொடங்குகின்றன. உடல் வெப்பநிலையை சீராக வைத்திருக்க உதவும் குளோமசு தோற்பாகத்தின் செயலால் உடலின் மிக முனைப்பகுதிகளுக்கு குருதி செல்லாமல் தடுக்கப்படுகிறது. மிகுந்த வேகத்தில் வீசும் காற்றினாலும் இதே செயற்பாடு நிகழும். இது உடலின் உட்பாகங்களின் வெப்பநிலையை சீராக வைத்திருக்க உதவுகிறது. மிகுந்த குளிர்மையோலோ, மிக நீண்ட நேரத்திற்கு குளிரில் இருந்தாலோ இத்தகைய செயற்பாட்டால் உடலின் சில பகுதிகளுக்கு குருதி மிகக் குறைவாகவே எட்டும் வாய்ப்பு ஏற்படுகிறது. போதிய குருதியோட்டம் இல்லாமையால் பாதிக்கப்பட்ட பகுதிகளில் தோல் இழையங்கள் உறைந்து இறக்கின்றன. தோலுறைவில் நான்கு நிலைகள் இருக்கின்றன. ஒவ்வொரு நிலையிலும் உணரப்படும் வலியின் அளவு வெவ்வேறானது. .\n\nSection::::முதல் நிலை.\nஇது \"தோலுறைக் கிள்ளல்\" (frostnip) எனப்படுகிறது. இந்த நிலையில் தோலின் மேற்புறம் மட்டுமே பாதிக்கப்படுகிறது. இது தோன்றும்போது அரிப்பும் வலியும் ஏற்படுகிறது. தோல் உணர்வின்றிப் போவதுடன் தோலில் வெள்ளை, சிவப்பு, மஞ்சள் திட்டுகள் காணப்படுகின்றன. \nதோலின் மேற்புறம் மட்டுமே பாதிக்கப்படுவதால் தோலுறைக் கிள்ளலால் பாதிக்கப்பட்ட பகுதி நிரந்தரமாக சேதமடைவதில்லை. வெப்பத்திற்கும் குளிருக்கும் நீண்ட காலத்திற்கு உணர்ச்சி குன்றி இருக்கலாம்.\n\nSection::::இரண்டாம் நிலை.\nகுளிர்ந்த நிலை நீடிக்குமேயானால் தோல் உறைபட்டு கடினமடையத் தொடங்குகிறது. ஆனால் இன்னமும் ஆழத்திலுள்ள இழையங்கள் பாதிக்கப்படாது மிருதுவாகவும் வழமையாகவும் உள்ளன.\nஇரண்டாம் நிலைக் காயங்களில் ஓரிரண்டு நாட்களில் தோலுறைந்து கொப்புளங்கள் ஏற்டுகின்றன.இந்தக் கொப்புளங்கள் கடினமாகவும் கறுத்தும் காணப்படலாம். அவற்றின் தன்மையைவிட மோசமானவையாகத் தென்படும். பெரும்பாலான காயங்கள் ஒரு மாதகால அளவில் ஆறி விடும்; ஆனால் பாதிக்கப்பட்ட பகுதி குளிர்/வெப்பத்திற்கு நிரந்தரமாக உணர்விழக்கும்.\n\nSection::::மூன்றாம் நான்காம் நிலைகள்.\nபாதிக்கப்பட்ட தோற்பகுதி மேலும் உறையுமானால் ஆழ்ந்த தோலுறைவு ஏற்படுகிறது. தசைகள், தசைநாண்கள், குருதிக்குழல்கள், மற்றும் நரம்புகள் அனைத்தும் உறையத் தொடங்குகின்றன. தோல் கடினமாவதுடன் மெழுகு போல உணரப்படுகிறது; அப்பகுதி தற்காலிகமாக பயனற்றுப் போகின்றது. நோய் மிகவும் முற்றிய நிலையில் நிரந்தரமாகவும் பயனிழக்கிறது. இறுதியில் கறுக்கும் செவ்வூதா வண்ணக் கொப்புளங்கள் உருவெடுக்கின்றன. இந்தக் கொப்புளங்களில் குருதி நிறைந்திருக்கும். நரம்புச்சேதமேற்பட்டால் உணர்ச்சி இழக்க நேரிடும். மிகவும் மோசமான தோலுறைவினால் இழைய அழுகல் ஏற்பட்ட கை, கால் விரல்கள் நீக்கப்பட வேண்டியிருக்கும். மருத்துவ சிகிச்சை மேற்கொள்ளப்படா விட்டால் இந்த உறுப்புகள் தாமாகவே விழுந்து விடும். இத்தகைய தோலுறைவில் குளிர்மையால் ஏற்பட்ட பாதிப்புகளை கண்டறிய பல மாதங்கள் ஆகலாம். இதனால் இறந்த இழையங்களை நீக்க மேற்கொள்ளப்படும் அறுவை சிகிச்சை பெரும்பாலும் தாமதமடைகிறது.\n\nSection::::காரணங்கள்.\nசுற்றுச்சூழல் வெப்பநிலை உறைநிலைக்கு கீழே இருக்கும்போது குருதி சுற்றோட்டம் போதுமானதாக இல்லாமையினால் தோலுறைவு ஏற்படுகின்றது. இது உடல் தனது உட்பகுதி வெப்பநிலையை சீராக வைத்திருக்கவும் முரண்பாடான உடையவிழ்ப்பு தவிர்க்கவும் தனது முனைப்பகுதிகளுக்கு குருதியோட்டத்தை குறைப்பதால் ஏற்படலாம். இந்த நிலையில் முரண்பாடான உடையவிழ்ப்பிற்கான அதே காரணங்கள் (மிகுந்த குளிர், குறைந்த ஆடை, நனைந்த ஆடைகள், காற்றுக் குளிர்மை) தோலுறைவிற்கும் காரணமாகலாம். இறுக்கமான உடைகள், இறுக்கமான காலணிகள், நெருக்கமான உடல் இருப்பு, சோர்வு, சில மருந்துகள், புகை பிடித்தல், மதுப் பயன்பாடு, நீரிழிவு நோய் போன்ற குருதிக் குழல்களை பாதிக்கும் நோய்கள் போன்றவற்றாலும் குருதிச் சுற்றோட்டம் தடைபடலாம். \n\nநீர்மநிலை நைட்ரசன் போன்ற கடுங்குளிர்நிலை நீர்மங்களும் தோலுறைவிற்கு காரணமாகலாம். காற்றுக்கூழ்தொங்கல் தெளிப்புகளும் நீண்டநாட்களுக்கு தோலில் பட்டால் தோலுறைவு ஏற்படலாம். இது நாற்றங்கொல்லி தீப்புண் எனப்படுகிறது.\n\nSection::::சூழிடர் காரணங்கள்.\nதோலுறைவிற்கான சூழிடர் காரணங்களாக இரத்த அழுத்தத்திற்கு எடுத்துக் கொள்ளும் பீட்டா பிளாக்கர் மருந்துகளும் நீரிழிவு நோய் மற்றும் சுற்றயல் நரம்புப் பீடை போன்ற நோய்களும் குறிப்பிடப்படுகின்றன.\nSection::::சிகிச்சை.\nதோலுறைவுற்ற பகுதியை உறைவு நீக்கும் முடிவு நிலையான, இளஞ்சூடான சூழலுக்கு எவ்வளவு அருகில் நோயாளி உள்ளார் என்பதைப் பொறுத்தது. மீள்சூடாக்கப்பட்டால் உறைதல் மீண்டு மேலும் இழையத்திற்கு பாதிப்பு ஏற்படும் நிலை உருவாகலாம். தோலுறைந்த இழையம் வெகுவாக நகரக்கூடாது; இழையங்கள் நகர்ந்தால் இழையத்தில் ஏற்பட்டுள்ள பனிக்கட்டிகள் மேலும் பாதிப்பை உண்டாக்கும். முனைப் பகுதிகளை எலும்புக்கட்டு அல்லது துணி சுற்றிக் கட்டுப் போட்டு இத்தகைய இழைய நகர்தலை தடுக்கப் பரிந்துரைக்கப்படுகிறது.இதே காரணத்திற்காக, தேய்ப்பது, பிசைந்து விடுதல், ஆட்டுதல், அல்லது வெளி இயக்க விசை கொண்டு பாதிப்படைந்த இழையங்களை சூடாக்குவது மிகவும் ஆபத்தாக முடியும்.\n\nகீழ்வரும் இரண்டு முறைகளில் ஒன்றினால் சூடாக்கலாம்:\n\nமுனைப்பற்ற மீள்சூடாக்கல் முறை என்பது உடலின் வெப்பம் அல்லது சூழலின் வெப்பத்தை நோயாளியின் உடற்பகுதியை சூடாக்கப் பயன்படுத்துவதாகும். போர்வைகள் கொண்டு போர்த்துவது அல்லது சூடான சூழலுக்குக் கொண்டு செல்வது போன்றவையாகும்.\n\nமுனைப்புள்ள மீள்சூடாக்கல் முறை என்பது நோயாளிக்கு நேரடியாக வெப்பம் அளிப்பதாகும். இது முனைப்பற்ற மீள்சூடாக்கல் முறையுடன் கூடுதலாக மேற்கொள்ளப்படும். இதற்கு கூடுதல் கருவிகள் தேவையாதலால் மருத்துவமனைக்கு முந்தைய சிகிச்சைக்கு இந்த முறை ஒவ்வாததாகும். முனைப்பான மீள்சூடாக்கலில் பாதிக்கப்பட்ட இழையங்களுக்கு விரைவாக, அதே நேரம் தீப்புண் உண்டாக்காது, சூடு கொடுக்கப்படுகின்றது. மிக விரைவாக இழையங்கள் மென்மையுற அந்தளவில் இழையத்திற்கான பாதிப்பும் குறையும் என்பதால் இந்த சிகிச்சை முறை விரும்பத் தக்கது. பெரும்பாலும் இந்த சிகிச்சை முறையில் பாதிப்படைந்த இழையத்தை 40-42°C (104-108F) வெப்பநிலையில் உள்ள நீர்த்தொட்டியில் மூழ்கி வைத்திருப்பதாகும். முனைப்பகுதியிலுள்ள இழையங்களை சூடாக்குவதால் இப்பகுதியிலிருந்து கூடிய குருதியோட்டம் உடலின் மையப்பகுதிக்குச் செல்லும். இது உடலின் மையப்பகுதியின் வெப்பநிலையைக் குறைப்பதால் இதயத்துடிப்பு ஒழங்கிசைவு வேறுபாடுகளுக்கான சூழிடர் காரணியாகலாம்.\n\nSection::::அறுவை சிகிச்சை.\nதிசு நீக்கம் அல்லது உறுப்பு நீக்கம் பொதுவாக இறுதி சிகிச்சையாக எடுத்துக்கொள்ளப்படுகிறது. இதனால் \"\"சனவரியில் உறைவு, சூலையில் நீக்குஅறுவை\"\" என்ற சொலவடை எழுந்துள்ளது. ஏதேனும் தொற்று ஏற்பட்டாலோ காற்றடைத்த திசு அழுகல் ஏற்பட்டாலன்றி உறுப்பு நீக்கம் உடனடியாகச் செய்யப்படுவதில்லை.\n\n"}
{"id": "202774", "url": "https://ta.wikipedia.org/wiki?curid=202774", "title": "க. நவரத்தினம் (அரசியல்வாதி)", "text": "க. நவரத்தினம் (அரசியல்வாதி)\n\nகந்தையா நவரத்தினம் (\"Kandiah Navaratnam\", பிறப்பு: 2 சனவரி 1935 ) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nநவரத்தினம் 1989 நாடாளுமன்றத் தேர்தலில் ஈழமக்கள் புரட்சிகர விடுதலை முன்னணியின் வேட்பாளராக யாழ்ப்பாண மாவட்டத்தில் போட்டியிட்டு நாடாளுமன்றத்திற்குத் தேர்ந்தெடுக்கப்பட்டார்.\n"}
{"id": "202775", "url": "https://ta.wikipedia.org/wiki?curid=202775", "title": "கந்தையா சர்வேஸ்வரன்", "text": "கந்தையா சர்வேஸ்வரன்\n\nஆறுமுகம் கந்தையா சர்வேஸ்வரன் (\"Arumugam Kandiah Sarveswaran\") இலங்கைத் தமிழ் அரசியல்வாதியும், மாகாண சபை உறுப்பினரும் ஆவார்.\n\nசர்வேஸ்வரன் ஈழமக்கள் புரட்சிகர விடுதலை முன்னணித் தலைவர் சுரேஷ் பிரேமச்சந்திரனின் சகோதரர் ஆவார்.\n\nSection::::அரசியலில்.\nசர்வேசுவரன் 2013 மாகாணசபைத் தேர்தலில் ஈழமக்கள் புரட்சிகர விடுதலை முன்னணியினால் பரிந்துரைக்கப்பட்டு தமிழ்த் தேசியக் கூட்டமைப்பு வேட்பாளராக யாழ்ப்பாண மாவட்டத்தில் போட்டியிட்டு 14,761 விருப்பு வாக்குகள் பெற்று வட மாகான சபைக்குத் தேர்ந்தெடுக்கப்பட்டார். இவர் மாகாண சபை உறுப்பினராக 2013 அக்டோபர் 16 இல் வவுனியாவில் வழக்கறிஞர் ஒருவரின் முன்னிலையில் உறுதிமொழி எடுத்துக்கொண்டார்.\n\nஇவர் பொருளாதாரத் திட்டங்களுக்கு முதலமைச்சரின் ஆலோசகராக நியமிக்கப்பட்டார்.\n"}
{"id": "202777", "url": "https://ta.wikipedia.org/wiki?curid=202777", "title": "கேதார்நாத்", "text": "கேதார்நாத்\n\nகேதார்நாத் (Kedarnath) இந்தியாவின் உத்தராகண்டம் எனும் மாநிலத்தில் உள்ள ஒரு நகரமாகும். இங்கே புகழ் பெற்ற சோதிலிங்கம் கோயிலான கேதார்நாத்துக் கோயில் அமைந்துள்ளது. இமயமலைச் சாரலில் இவ்விடம் அமைந்துள்ளது. மந்தாகினி நதியும் இவ்விடத்தில் பாய்கின்றது. கடல் மட்டத்திலிருந்து 3,583 மீட்டர் உயரத்தில் இவ்விடம் அமைந்துள்ளது. இவ்விடம் 2013-ஆம் ஆண்டு வந்த வெள்ளத்தினால் பலத்த சேதமுற்றது.\n\nSection::::சொற்பிறப்பியல்.\nசத்ய யுகத்தில் வாழ்ந்த கேதர் என்னும் அரசரின் நினைவாக இவ்வூருக்கு கேதர்நாத் என்று பெயர் வைக்கப்பட்டது. கேதர் என்னும் அரசனின் மகளான விருந்தா, லட்சுமியின் அவதாரம் ஆவார். அவளுக்குப் பின் அந்நகரம் விருந்தாவன் என்று பெயர்பெற்றது. பாண்டவர்கள் காலதிலிருந்து கேதர்நாத் கோவில் அமைந்துள்ளது. இங்கு பாண்டவர் தவங்கள் மேற்கொண்டுள்ளனர். சோட்டா சார்தாம் கோவில்களில் இது முக்கியமான கோவிலாகும்.\n\n"}
{"id": "202779", "url": "https://ta.wikipedia.org/wiki?curid=202779", "title": "புரதம்", "text": "புரதம்\n\nபுரதம் (Protein) என்பது அமினோ அமிலங்கள் எனப்படும் எளிய மூலக்கூறுகளால் இணைக்கப்பட்ட, சிக்கலான, அதிக மூலக்கூறு எடை உள்ள கரிமச் சேர்மங்களில் அடங்கும் நான்கு பருமூலக்கூறு வகைகளில் ஒன்றாகும். அனைத்து உயிரணுக்கள் மற்றும் தீ நுண்மங்களின் கட்டமைப்பு, ஒழுங்கமைப்பு மற்றும் செயல்பாட்டுக்குப் புரதம் இன்றியமையாததாகும்.\n\nபல புரதங்கள் வளர்சிதைமாற்றங்களில் உதவும், மற்றும் டி.என்.ஏ யிலிருந்து மரபுக்குறியீடுகளை மொழிபெயர்ப்புச் செய்யத் தேவையான நொதிகளாகவோ நொதிகளின் துணையலகுகளாகவோ () விளங்குகின்றன. வேறு சில புரதங்கள் கட்டமைப்பு மற்றும் இயக்க ரீதியான பணிகளைச் செய்கின்றன. எடுத்துக்காட்டாக, உயிரணுகளின் வடிவத்திற்குக் காரணமான கலசட்டகத்தை (Cytoskeleton) உருவாக்குவது புரதங்கள் ஆகும். அக்ரின் (), மயோசின் () எனப்படும் தசைகளில் காணப்படும் புரதங்கள் தசை அசைவில் பங்கு கொள்கின்றன. நோய் எதிர்ப்பாற்றல் முறைமையில் பங்கெடுக்கும் புரதங்களான பிறபொருளெதிரிகள் உடலுக்கு வெளியிலிருந்து வரும் தீ நுண்மங்கள், பாக்டீரியாக்கள்|பாக்டீரியாக்களுடன் பிணைந்து அழிவுக்குள்ளாக்குவதன் மூலம் உடலைப் பாதுகாக்கிறது. சேமிப்பில் ஈடுபடும், இரும்புச் சத்தைச் சேமிக்கும் Ferritin போன்ற மூலக்கூறுகளும், சில ஒழுங்கமைக்கப்பட்ட முறைகள் மூலம் அவற்றைத் தேவையான இடங்களுக்குக் கடத்தி, வெளியிடுவதற்கு உதவும் ஈந்தணைவிகளும் புரதங்களாகும். உயிரணுக்களுக்கு, இழையங்களுக்கு, உடலுறுப்புக்களுக்கு இடையில் சமிக்ஞைகளைக் கடத்துவதன் மூலம், அவற்றுக்கிடையேயான ஒருங்கிணைப்பை ஏற்படுத்தும் இயக்குநீர்களும் புரதங்களாகும்.\n\nSection::::கட்டமைப்பு.\nபுரத மூலக்கூறுகள் கார்பன், ஹைட்ரஜன், ஆக்ஸிஜன், நைட்ரஜன், சிலவற்றில் கந்தகம் ஆகியவற்றால் ஆக்கப்பட்ட அமினோ அமிலங்களை அடிப்படை அலகாகக் கொண்டவையாகும். உயிரிகளில் உயிரணு மென்சவ்வு, உரோமங்கள், நகங்கள், மற்றும் தசைகளைத் தோற்றுவிப்பதில் இவற்றிற்கு முக்கிய பங்குண்டு. பல புரதங்கள் நொதிகளாகச் செயல்புரிகின்றன. அவற்றிற்குச் செயல்புரதங்கள் என்று பெயர். 20 அமினோ அமிலங்கள் புரதத்தை ஆக்குபவையாக இருக்கின்றமையால், அவற்றைப் புரதமாக்கும் அமினோ அமிலங்கள் எனலாம்.\n\nசில அமினோ அமிலங்கள் உயிரனங்களால் உற்பத்தி செய்யவியலாத அமினோ அமிலங்களாகும். அவை உணவு மூலமாக மட்டுமே உள்ளெடுக்கப்பட வேண்டியிருப்பதால், அவை ‘அத்தியாவசிய அமினோ அமிலங்கள்' (essential amino acids) என அழைக்கப்படுகின்றன. ஹிஸ்டிடின், ஐசோலியூசின், லியூசின், லைசின், மெத்தியோனின், பினைல்அலனின், திரியோனின், டிரிப்டோபான், வாலின் போன்றவை அத்தியாவசியமான அல்லது இன்றியமையாத அமினோ அமிலங்களாகும். உட்கொள்ளப்படும் புரதங்களில் இவை காணப்படும்போது, உணவு செரிமானத்தின் போது புரதங்கள் உடைக்கப்பட்டு, இவ்வகை அமினோ அமிலங்கள் உயிரினங்களால் பெற்றுக் கொள்ளப்படுகின்றன.\n\nSection::::அமினோ அமிலங்கள் அடுக்கு முறை.\nபல அமினோ அமிலங்கள் பெப்டைடு இணைப்புகளால் இணைவதால் ஓர் புரதம் அல்லது பல்புரதக்கூறு உருவாகும். இவ்வகை நீண்ட சங்கிலித் தொடர் அமைப்பு புரதத்தின் முதல்நிலை அமைப்பு (primary structure) என்று அழைக்கப்படும். இச்சங்கிலித் தொடர் அமைப்பில் காணப்படும் அணுக்களுக்கிடையே ஏற்படும் இடைத்தாக்கங்களால், சங்கிலியில் ஏற்படும் மடிவுகள் காரணமாக ஏற்படும் அமைப்பு இரண்டாம்நிலை (secondary structure) அமைப்பு எனப்படும். பொதுவாக இதில் அல்பாச் சுருள் (α-helix), பீட்டா தாள் (β-sheet) எனும் இருவகை அமைப்புக்கள் காணப்படும். அமினோ அமிலங்களில் உள்ள R குழுக்களுக்கிடையில் ஏற்படும் இடைத்தாக்கத்தால், மேலும் மடிவுகள் தோன்றும். இதுவே மூன்றாம் நிலையாகக் (tertiary structure) கொள்ளப்படுகிறது. அயன்களுக்கிடையே ஒத்த ஏற்றம் கொண்ட அயனிகளுக்கிடையிலான தள்ளுகை, எதிர் ஏற்றம் கொண்ட அயனிகளுக்கிடையிலான அயனிப் பிணைப்பு, ஐதரசன் பிணைப்பு, மற்றும் அமினோ அமிலங்களின் ஏற்றமற்ற R குழுக்களுக்கிடையில் ஏற்படும் Hydrophobic interaction, இரு சல்பைட் பிணைப்பு என்பன இந்த மூன்றாம் நிலை அமைப்புருவாக்கத்திற்குக் காரணமாகிறது.\n\nபல புரதங்கள், ஒரு தனித்த பல்புரதக்கூறினால் ஆனதாகவும், இம்மூன்றாம் நிலையில் இருப்பதாகவும் உள்ளன. சில புரதங்கள் நான்காம் நிலையில் கட்டமைக்கப்படுகின்றன. இவற்றில் துணை அலகுகள் என அழைக்கப்படும் ஒன்றுக்கு மேற்பட்ட பல்புரதக்கூறுகள் காணப்படும். மூன்றாம் நிலையில் காணப்பட்ட இடைத்தாக்கங்களே இங்கும் காணப்படும். சிலவற்றில் இந்தத் துணை அலகுகள் மேலும் ஒரு மூலகத்தை தம்மகத்தே இணைத்து இறுதியான அமைப்பை உருவாக்கும். எ.கா. ஈமோகுளோபினில் இரண்டு அல்பாச் சுருள் பல்புரதக்கூறுகளும், இரண்டு பீட்டா தாள் பல்புரதக் கூறுகளும், இரும்பு அயனையும் கொண்டு அமைக்கப்படும்.\n\nஒரு குறிப்பிட்ட தொழிலுக்கான புரதம் அதற்குரிய முறையில் சிக்கலான அமைப்புக் கொண்டிருக்கும். ஒரு புரதத்தில் அமினோ அமிலங்களின் அடுக்கு முறையும் மூலக்கூற்றின் அமைப்பும் மரபுப்பண்பு அடிப்படையிலானது. எனவே தான் மரபணுத்தொகை எனப்படும் மரபணு அமைப்புத் தன்மைகள் இன்று முக்கியத்துவம் பெற்றுள்ளன.\n\nSection::::உயிரணுச் செயல்முறைகள்.\nஉயிரணுக்களுக்குள் உள்ள முக்கிய செயல் நுண்பொருள் புரதமாகும், இது மரபணுக்களில் குறியிடப்பட்ட தகவல்களை படியெடுக்கும் முக்கியப் பணிகளைச் செய்கிறது.சில வகையான இரைபோ கருவமிலம் (ஆர்.என்.ஏ) தவிர,மற்ற பெரும்பாலான உயிரியல் மூலக்கூறுகள் புரதங்கள் செயல்படாத வரை இயக்கமற்று இருக்கின்றன.எசரிக்கியா கோலை பாக்டீரியத்தின் உலர் எடையில் 50 சதவீதம் புரதமாகும்.மற்ற நுண்மூலக்கூறுகளான டி.என்.ஏ மற்றும் ஆர்.என்.ஏக்கள் முறையே 3 % மறறும 20 % எடையை கொண்டுள்ளன. ஒரு குறிப்பிட்ட உயிரணு அல்லது உயிரணு வகைகளில் வெளிப்படுத்தப்படும் புரதங்களின் தொகுப்பு அதன் புரதவமைப்பு () என வரையறுக்கப்படுகிறது.\n\nபுரதங்களின் பிரதான பண்பு, அவற்றின் வேறுபட்ட செயல்பாடுகளை அனுமதிப்பதாகும், குறிப்பாக மற்ற மூலக்கூறுகளை சிறப்பாக மற்றும் இறுக்கமாக பிணைந்துகொள்ளுதல் புரதங்களின் குறிப்பிடத்தக்க செயலாகும்.மற்றொரு மூலக்கூறுடன் புரதத்தின் இணையும் பகுதி \"இணைப்புப் பகுதி\" என அறியப்படுகிறது, பெரும்பாலும் மூலக்கூறு மேற்பரப்பில் ஒரு அழுத்தப்பகுதிகளை தோற்றுவிக்கிறது.புரதத்தின் மூன்றாம் நிலை கட்டமைப்பால் இந்த பிணைப்பு திறன் அதிகரிக்கப்படுகிறது.\nஇது பிணைப்பு தளத்தின் அழுத்தப் பகுதி சுற்றியுள்ள அமினோ அமிலங்களின் பக்க சங்கிலிகளின் ரசாயன பண்புகளால் வரையறுக்கப்படுகிறது.\n\nSection::::நொதியம் (Enzyme).\nநொதி அல்லது நொதியம் (enzyme) என்னும் புரதப் பொருளானது உயிரினங்களின் உடலில் நிகழும் வேதியியல் வினைகளை விரைவாகச் செய்யத்தூண்டும் ஒரு வினையூக்கி ஆகும். ஏறத்தாழ உடலில் உள்ள எல்லா கலங்களின் இயக்கத்திற்குத் தேவையான எல்லாவற்றுக்கும் இந் நொதியங்கள் தேவைப்படுகின்றன. இவ் வினையூக்கியாகிய நொதி இல்லாவிடில், சில வேதியியல் வினைகள் ஆயிரக்கணக்கான மடங்கு அல்லது மில்லியன் கணக்கான மடங்கு மிக மெதுவாகவே நடக்கும். இப்படி மெதுவாக நடக்க நேரிட்டால் ஓர் உயிர் வாழ இயலாது. எனவே நொதிகள் உயிர்வாழ்வுக்கு இன்றியமையாத ஒன்றாகும். மனித உடலில் 75,000 நொதிகள் இருப்பதாக மதிப்பிட்டிருக்கின்றார்கள்\n\nஉயிரினத்தின் உடலில் உள்ள எல்லாக் கலங்களும் தேவையான நொதிகளை ஆக்குகின்றன என்றாலும் நொதி ஓர் உயிர்ப்பொருள் அல்ல. நொதி, பிற சேர்மங்களுடன் சேர்ந்து நுட்பச் செறிவு மிகுந்த வேதிப்பொருள் அமைப்புகளை உருவாக்கி அதன் வழியே வேதிவினைகள் நிகழ வழி வகுக்கின்றது. ஆனால் நொதி தன் இயல்பு மாறாமல் இருந்து இறுதியில் விடுபடுகின்றது. ஒரு நொதி ஒரு மணித்துளியில் (நிமிடத்தில்) தன் வினையை மில்லியன்கணக்கான தடவை செய்ய வல்லது. மாந்த உடலில் 1000 க்கும் மேலான வெவ்வேறு வகை நொதிகள் உருவாகிச் செயல்படுகின்றன. வினைகளை விரைவுபடுத்துவது மட்டுமின்றி, குறிப்பிட்ட வினைகளை மட்டுமே மிக மிகத் துல்லியமாய், தக்க சூழலில் மட்டுமே, பூட்டும் அதற்கான திறவுகோலும் போல் மிகுதேர்ச்சியுடன் இயக்குகின்றது. இத் துல்லியத் தேர்ச்சியானது நொதிகளின் சிறப்பியல்புகளில் ஒன்று. இன்று அறிந்துள்ளதில் நொதிகள் சுமார் 4000 உயிர்-வேதியியல் வினைகளுக்கு அடிப்படையாக உள்ளன.\n\nசெடிகொடிகளில் ஒளிச்சேர்க்கை நிகழ்வது முதல் மாந்தர்களின் உடலில் உணவு செரிப்பது, மூளை இயங்குவது, இதயம் துடிப்பது, மூச்சு விடுவது ஆகிய அனைத்துமே நொதிகளின் இன்றியமையாத துணையால் நிகழ்வன.\n\nSection::::உடல் வளர்ச்சியில் புரதம்.\nபுரதச்சத்து உடல் வளர்ச்சிக்கு மிகவும் முக்கியமானதாகும். இறைச்சி வகைகள், மீன், முட்டை, பால் மற்றும் தானிய வகைகளில் புரதச்சத்து நிறைய இருக்கிறது. இப்புரதச்சத்து உடலில் புதிய திசுக்களைக் கட்டமைப்பதற்கும், அழிந்த திசுக்களுக்கு ஈடாக புதிய திசுக்களை உருவாக்கவும் பயன்படுகிறது. உயிரினங்களில் காணப்படும் நொதிகள் (enzymes), வளரூக்கிகள் (hormones), ‘ஈமோகுளோபின்’ எனும் இரத்தப் புரதம் போன்ற உடற் தொழிற்பாடுகளுக்கு அவசியமான கரிமச் சேர்மங்கள் யாவும் புரதங்களாலானவையாகும். நகம், முடி வளர்வதற்கும் புரதச்சத்து மிகவும் தேவை.\n\nSection::::புரதத்தைக் கண்டறிதல்.\nஒரு மாதிரியில் புரதம் உள்ளதா என்பதைக் கண்டறிய சில சோதனை முறைகள் உள்ளன. வெவ்வேறு இடங்களில் செய்யப்படும் சோதனை முறைகளில் பயன்படுத்தப்படும் சோதனைப் பொருட்கள்/திரவங்களில் வகையிலும், அளவிலும் சிறிய வேறுபாடுகள் இருப்பதுண்டு. கீழே சில முறைகள் கொடுக்கப்பட்டுள்ளன.\n\n1. பையூரட் சோதனை\n\nஒரு சோதனைக் குழாயில் 3 மிலி மாதிரியினை எடுத்துகொண்டு அதனுடன் 1 மிலி 40% சோடியம் ஹைட்ராக்சைட்டு சேர்த்து நன்கு குலுக்கிவிட்டு, காரத்தன்மையாக்கப்பட்ட இப்புரத கலவையுடன் 2 சொட்டு 1% காப்பர் சல்பேட் சேர்க்கும்போது, ஊதா நிறம் அல்லது இளஞ்சிவப்பு நிறம் தோன்றும். அதிக அளவு 1% காப்பர் சல்பேட் சேர்க்கப்பட்டால் இவ்வண்ணம் மறைந்து விடும்.\n\n2. நின்ஹைட்ரின் சோதனை\n\nஒரு சோதனைக் குழாயில் 3 மிலி மாதிரியினை எடுத்து, அதனுடன் 0.5 மிலி நின்ஹைட்ரின் திரவம் சேர்த்து, இரண்டு நிமிடத்திற்கு கொதிக்க வைத்த பின்னர் பின்னர் குளிர்விக்கப்படும்போது, மாதிரி கரைசலானது நீல அல்லது நீல ஊதா வண்ணமாக மாறும்.\n\n3. பையூரட் வளைய சோதனை\nஒரு சோதனைக் குழாயில் 3 மிலி மாதிரி எடுத்து, அதனுடன் முதலில் 1 மிலி 40% சோடியம் ஹைட்ராக்சைடு கரைசல் சேர்த்து, பின்னர் குழாயியின் உதவியுடன் 1 மிலி 1% காப்பர் சல்பேட் திரவத்தினை சோதனைக் குழாயின் உள்ள திரவத்தின் மீது இரு திரவங்களும் கலந்துவிடாதபடி மெதுவாக விட்டு, உள்ளங் கைகளுக்கிடையே சோதனைக் குழாயினை வைத்து மெதுவாக சுழற்றும்போது, இரு திரவங்களுக்கிடையில், இளஞ்சிவப்பு அல்லது ஊதாவளையம் தோன்றும்.\n\nSection::::புரதத் தேவை.\nஇந்திய மருத்துவ ஆராய்ச்சிக்கழகத்தின் (ICMR) உணவு நிபுணர் குழுவின் கருத்துப்படியும் உலக சுகாதார அமைப்பின் (WHO) நிலைப்படியும் ஒரு இந்திய தனிநபருக்கு, ஒரு நாளில் தேவைப்படும் புரதத்தின் அளவானது ஒவ்வொரு கிலோகிராம் உடல் எடைக்கும் ஒரு கிராம் ஆகும். கர்ப்பம் தரித்த பெண்களாயின், 10 கி.கி. எடை அதிகரித்த ஒருவருக்கு, மேலதிகமாக 23 கிராமும், பால் கொடுக்கும் காலங்களில், குழந்தை பிறந்த முதல் 6 மாதத்திற்கு 19 கிராம் மேலதிகமாகவும், 6-12 மாதத்திற்கு மேலதிகமாக 13 கிராமும் தேவைப்படும். உணவுப் பழக்க முறைகளில் உள்ள வேறுபாடு காரணமாக, வெவ்வேறு நாடுகளில் இருக்கும் தனிமனிதருக்கு இந்த அளவில் சிறிய வேறுபாடு காணப்படும்.\n\nஉணவில் புரதம் குறைந்தால் மராசுமஸ், குவாஷியார்கர் போன்ற குறைபாட்டு நோய்கள் தோன்றும். மராஸ்மசில் குழந்தையின் உடல் எடை குறையும். கடுமையான வயிற்றுப்போக்கு ஏற்படும். உடல் தசைகள் மெலியும். எலும்பின் மீது தோல் மூடியுள்ளது போன்ற நிலை தோன்றும். குவாஷியார்கரில் தசைகள் மெலிந்து முகம், கால்களில் வீக்கம் ஏற்படும். வயிறு உப்பியிருக்கும்.\n\nSection::::குருதியில் உள்ள புரதம்.\nநாரீனி என்னும் புரதப்பொருள் குருதியில் உள்ள குருதி நீர்மத்தில் உள்ளது. அடிபட்டதாலோ அல்லது வேறு காரணங்களிலாலோ குருதிக்குழாயில் புண் ஏற்பட்டால், குருதி (இரத்தம்) வெளியேறாமல் தடுப்பதற்குப் பயன்படும் குருதிநார்களால் (fibrin) ஆன வலைபோன்ற அமைப்பை உண்டாக்கும் பொருள். இந்த குருதிநாரால் ஆன வலையில், வெளியேறும் குருதியில் உள்ள நுண்திப்பிகள் வந்து அடைப்புண்டு குருதி வெளியேறுவதைத் தடுக்கும் அடைப்பாக மாறுகின்றது. எனவே புண்ணிலிருந்து இரத்தம் வெளியேறுவதைத் தடுக்கப் பயன்படும் முதன்மையான பொருட்களில் இந்த நாரீனியும் ஒன்றாகும்.\n\n"}
{"id": "202782", "url": "https://ta.wikipedia.org/wiki?curid=202782", "title": "பேர்பூட் கல்லூரி", "text": "பேர்பூட் கல்லூரி\n\nபேர்பூட் கல்லூரி அல்லது வெறுங்கால் கல்லூரி என்று பொதுவாக அழைக்கப்படும் இதன் மற்றுமொரு பெயர் \"சமூக சேவை மற்றும் ஆராய்ச்சி மையம்\" (The Social Work and Research Centre (\"SWRC\")) ஆகும்.\n\nSection::::கல்லூரியின் நோக்கம்.\nஇது ஓர் தன்னார்வ அமைப்பு. சமூகத்திற்கு கல்வி, திறன் உயர்த்துதல், உடல் நலம், குடி தண்ணீர், மகளிர் மேம்பாடு மற்றும் மின்சாரம் ஆகிய துறைகளில் கவனிக்கத்தக்க செயலைச் செய்கிறது. பங்கர் ராய் அவர்களால் 1972-ல் தொடங்கப்பட்டது இக்கல்லூரி. இது ராஜஸ்தான் மாநிலத்தின் \"திலோனியா\" கிராமத்தில் அமைந்துள்ளது. திலோனியாவின் நண்பர்கள் (Friends of Tilonia) எனும் பெயரில் பதிவு செய்யப்பட்டுள்ளது.\n\nSection::::செயல்பாடு.\nஇக்கல்லூரி மக்களுக்கு இரவு நேரத்திலும் பாடங்கள் நடத்துகிறது. இக்கல்லூரி பெரும்பாலும் படிப்பை இடை நிறுத்தியவர்கள், தேர்ச்சியடையாதவர்கள் போன்ற குழந்தைகளுக்காக நடத்தப்படுகிறது. இக்கல்லூரி நிறுவனர் ராய் டைம் (இதழ்) வெளியிட்ட செல்வாக்கான 100 நபர்கள் பட்டியலில் இடம்பெற்றார். இதுவரை 30,00,000 பேர் இக்கல்லூரியில் பயிற்சி பெற்றுள்ளனர். இக்கல்லூரி வகுப்பறைகளில் நாற்காலிகள் எதுவும் இல்லாமல் அழுக்கான தரைகளுடன் கூடியதாக இருக்கும். அப்போது தான் ஏழைக் குழைந்தைகள் இயல்பாய் கல்வி கற்ற இயலும். இக்கல்லூரியில் இரவு நேர வகுப்பும் நடத்தப்படும். 2008 ஆம் ஆண்டு 150 இரவு வகுப்புகளில் 3000 பேர் கல்வி கற்றனர்.\n\nSection::::கல்லூரியின் தோற்றம்.\nபங்கர் ராய் பேர்பூட் கல்லூரியைத் தொடங்கினார். வறட்சியால் பாதிக்கப்பட்ட 100 இடங்களைப் பார்வையிட்டு அது தொடர்பாக 1972-ல் ஆராய்ச்சி மையம் ஒன்றை நிறுவினார். இக்கல்லூரி மற்றும் ஆராய்ச்சி மையத்தின் நோக்கம் கிராமப்புறங்களின் தண்ணீர் தேவையைப் பூர்த்தி செய்வதும், மக்களுக்கு மருத்துவம் மற்றும் சூரிய மின் சக்தி தொடர்பாய் பயிற்சி அளிப்பதும் ஆகும்.\n\n\nSection::::சமூகப் பங்களிப்பு.\nஇவரது கல்லூரியில் இது வரை 30,00,000 பேர் சூரிய சக்தி பொறியாளராகவும், தையல் கலை வல்லுனராகவும், ஆசிரியர்களாகவும், கட்டிட வடிவமைப்பாளர்களாகவும் மற்றும் மருத்துவராகவும் பயிற்சி பெற்றுள்ளனர்.\n\n"}
{"id": "202784", "url": "https://ta.wikipedia.org/wiki?curid=202784", "title": "க. நவரத்தினம்", "text": "க. நவரத்தினம்\n\nகலைப்புலவர் கந்தையா நவரத்தினம் (1898 - 1962) ஈழத் தமிழறிஞரும், கலை, சமய, இலக்கிய விமரிசகரும், எழுத்தாளரும், ஓவியரும், ஆசிரியரும் ஆவார்.\n\nSection::::வாழ்க்கைக் குறிப்பு.\nயாழ்ப்பாணத்தில் பிறந்த கலைப்புலவர் நவரத்தினம் யாழ்ப்பாணம் மத்திய கல்லூரியில் கல்வி பயின்று அக்கல்லூரியிலேயே 1920 முதல் 1958 வரை வர்த்தகத் துறையில் ஆசிரியராகப் பணியாற்றி ஓய்வு பெற்றவர்.\n\n1930 ஆம் ஆண்டு ‘கலாநிலையம்’ என்ற நிறுவனத்தைத் தொடங்கி அதில் தன்னிடம் இருந்த ஆயிரத்துக்கும் அதிகமான நூல்களைக் காட்சிக்கு வைத்திருந்தார். அச்சில் இல்லாத பல ஆங்கில, தமிழ் நூல்களும் ஏட்டுப் பிரதிகளும் இங்கிருந்தன. அவ்வப் போது அறிஞர்களின் விரிவுரைகளும் இம்மண்டபத்தில் நிகழ்த்தினார். இந்நிறுவனமூடாக சில ஆண்டுகளுக்கு 'ஞாயிறு' என்னும் கலை, இலக்கிய இதழை வெளியிட்டு வந்தார். இவ்விதழில் பல பெரியார்களின் கட்டுரைகள், ஆய்வுகள் பலவற்றை வெளியிட்டு வந்தார்.\n\nகலைப்புலவர் சைவ சித்தாந்தத்தை நன்கு பயின்று ஆராய்ந்தவர். யாழ்ப்பாணம் சிவ யோக சுவாமிகளின் அடியாராக இருந்தவர். 1943 இல் கண்டியில் நடைபெற்ற சர்வமத கோட்பாடுகளின் மகாநாட்டில் சைவ சித்தாந்தம் பற்றி விரிவுரை நிகழ்த்தினார். பதினெண் புராணங்களைப் பற்றி ஆங்கிலத்தில் தொடர்ச்சியாகக் கட்டுரைகள் எழுதினார்.\n\nநடராஜ வடிவம். தமிழ்நாட்டிற் கலை வளர்ச்சி, இலங்கையிற் கலை வளர்ச்சி, இந்திய ஓவியங்கள், ஆனந்த குமாரசுவாமி, நாவலர் கோட்டம் ஆ. முத்துத்தம்பிப்பிள்ளை, சி. கணேசையர் ஆகியவை அவரது வானொலிச் சொற்பொழிவுகள் ஆகும். மதுரைத் தமிழ்ச் சங்கப் பொன் விழாவில் ‘தமிழ் நாட்டில் ஓவிய வளர்ச்சி’ என்னும் பொருள் பற்றி விரிவுரையாற்றினார். தமிழ்ச் சங்கப் பொன்விழா மலரிலும், தமிழ்விழா மலர், ஈழகேசரி வெள்ளிவிழா மலர், யாழ் வினோத களியாட்ட மலர், மணிவாசகர் விழா மலர், கல்லூரி ஆண்டு மலர்களிலும், கலாநிதி இதழ்களிலும் கலைப்புலவரது கட்டுரைகள் வெளியாயின. யாழ்ப்பாண மத்திய கல்லூரியின் நூற்றாண்டு மலரின் தொகுப்பாசிரியராகவும் இவர் இருந்தார்.\n\nதமிழ் வளர்ச்சிக் கழகத்தின் நான்காவது தமிழ் விழா யாழ்ப்பாணத்தில் நடத்தப்பட்ட போது க. நவரத்தினம் அதன் செயலாளராகவிருந்து செயல்பட்டார்.\n\nஇந்தியக் கலைகளைப் படித்தும், சேகரித்தும் வந்தவரான ஒ. ஜி. கங்கூலி என்பவருடன் கலைப்புலவர் வைத்திருந்த நட்பின் பயனாக 1939 ஆம் ஆண்டு ஓவியக் கண்காட்சி ஒன்றை நடத்தினார். அதில் பௌத்த, இந்து, இராஜபுத்திர ஓவியங்களும்; ஓரிசா, நேப்பாள தேசத்து ஓவியங்களுமாக எழுபத்தொரு ஓவியங்கள் இக்கண்காட்சியில் இடம் பெற்றன.\n\nSection::::குடும்பம்.\nகலைப்புலவரின் மனைவி மகேஸ்வரி தேவி. இவர்களுக்குப் பிள்ளைகள் இல்லை. மகேசுவரி தேவி யாழ், வீணை, ஜலதரங்கம், சித்தார், கோட்டு வாத்தியம் ஆகிய இசைக்கருவிகளை மீட்டும் கலைஞராகத் திகழ்ந்தவர். இவரின் தாயார் மங்களாம்பாள் முதன் முதலாக பெண்களுக்காக \"தமிழ் மகள்' என்னும் பத்திரிகையை யாழ்ப்பாணத்திலே ஆரம்பித்தவர். மகேஸ்வரி \"A First Book of Indian Music\", \"Veena Tutor\" ஆகிய நூல்களை வெளியிட்டார். கவிஞர் இரவீந்திரநாத் தாகூரின் விசுவபாரதியில் இரண்டு ஆண்டுகளாக இருந்து கலை பயின்றதன் பயனாக தாகூரை 1934 ஆம் ஆண்டு யாழ்ப்பாணத்துக்கு வரவழைத்தார்கள். தாகூரின் வருகைக்கான ஏற்பாட்டுக் குழுவுக்கு நவரத்தினம் செயலாளராகப் பணியாற்றினார்.\n\nSection::::சமூகப் பணி.\n1920 ஆம் ஆண்டு யாழ்ப்பாணம் ஆனைப்பந்தியில் தாழ்த்தப்பட்ட மக்களுக்கென ஒரு பாடசாலையை சுவாமி விபுலாநந்தருடன் இணைந்து ஆரம்பித்து நடத்தினார். 1929, 30, 31ஆம் ஆண்டுகளில் யாழ்ப்பாணம் இளைஞர் காங்கிரசின் ஆதரவில் நடந்த கலை, கைத்தொழிற் கண்காட்சியின் திட்டக் குழுவிற்கு செயலாளராக விருந்தார். வடமாகாண மதுவிலக்குச் சபை, ஈழகேசரி நா. பொன்னையா நினைவு வெளியீட்டு மன்றம், யாழ்ப்பாணக் கலை கைப்பணிக் கழகம் ஆகியவற்றின் செயலாளராகவும்; யாழ்ப்பாண அருங்காட்சியகம், இலங்கைத் தேசிய அருங்காட்சியகம் ஆகியவற்றின் ஆலோசனைக்குழுவிலும் உறுப்பினராக இருந்தார். இலங்கை அரசினர் கலைக்கழக சிற்ப ஓவியப் பிரிவில் உறுப்பினராக மூன்று ஆண்டுகள் பணியாற்றினார்.\n\nஆலயங்களில் மிருகபலியை நிறுத்தல் வேண்டுமென்றும். தீண்டாமையை ஒழித்தும், மதுவிலக்கை ஆதரித்தும் ஈழகேசரி, வீரகேசரி, இந்து சாதனம், Hindu Organ ஆகிய பத்திரிகைகளில் கட்டுரைகளும், அறிக்கைகளும் எழுதினார்.\n\n1956 டிசம்பரில் புது தில்லியில் நடைபெற்ற ஆசிய எழுத்தாளர்களின் மகாநாட்டில் கலைப்புலவர் கலந்து கொனண்டு உரையாற்றினார்.\n\nSection::::கலைப்புலவர் பட்டம்.\nக. நவரத்தினம் கலை, கைப்பணித் துறைகளில் ஆற்றிவரும் பணிகளைக் கௌரவித்து, மேலவை, நாடாளுமன்ற உறுப்பினர் சு. நடேசபிள்ளையின் தலைமையில் நடைபெற்ற இலங்கையிற் கலைவளர்ச்சி என்னும் நூல் அறிமுக விழாவின் போது யாழ்ப்பாண மக்கள் சார்பில் கலைப்புலவர் என்னும் பட்டத்தை நடேசபிள்ளை வழங்கிக் கௌரவித்தார்.\n\n\n\n\n"}
{"id": "202786", "url": "https://ta.wikipedia.org/wiki?curid=202786", "title": "திருக்கோவிலூர்", "text": "திருக்கோவிலூர்\n\nதிருக்கோவிலூர் (ஆங்கிலம்:Tirukkoyilur), இந்தியாவின் தமிழ்நாடு மாநிலத்தின் கள்ளக்குறிச்சி மாவட்டத்தில் உள்ள திருக்கோவிலூர் வட்டம் மற்றும் திருக்கோவிலூர் ஊராட்சி ஒன்றியம் ஆகியவற்றின் நிர்வாகத் தலைமையிடமும், நகராட்சியும் ஆகும்.\n\nஇங்கு வீரட்டேஸ்வர் கோயில் மற்றும் உலகளந்த பெருமாள் கோயில் உள்ளது.\n\nSection::::அமைவிடம்.\nதிருக்கோவிலூர் நகராட்சி அருகில் உள்ள தொடருந்து நிலையம் 3 கிமீ தொலைவில் உள்ள அரகண்டநல்லூர் ஆகும். இதன் அருகில் கள்ளக்குறிச்சி 46 கிமீ; இதன் கிழக்கில் கடலூர் 70 கிமீ; மேற்கில் திருவண்ணாமலை 40 கிமீ; வடக்கில் விழுப்புரம் 40 கிமீ; தெற்கில் உளுந்தூர்பேட்டை 45 கிமீ தொலைவில் உள்ளது.\n\nSection::::நகராட்சி அமைப்பு.\n11.99 சகிமீ பரப்பும், 18 நகராட்சி மன்ற உறுப்பினர்களையும், 106 தெருக்களையும் கொண்ட நகராட்சி, திருக்கோயிலூர் (சட்டமன்றத் தொகுதி)க்கும் மற்றும் கள்ளக்குறிச்சி மக்களவைத் தொகுதிக்கும் உட்பட்டது.\nSection::::மக்கள்தொகை பரம்பல்.\n2011-ஆம் ஆண்டு மக்கள் தொகை கணக்கெடுப்பின்படி நகராட்சி 10,929 வீடுகளும், 70,212 மக்கள்தொகையும் கொண்டது. நகராட்சி எழுத்தறிவு 86.7% மற்றும் பாலின விகிதம் 10,000 ஆண்களுக்கு, 10,007 பெண்கள் வீதம் உள்ளனர். 6 வயதிற்குட்பட்ட குழந்தைகளின் பாலின விகிதம் 10000 ஆண் குழந்தைகளுக்கு, 916 பெண் குழந்தைகள் வீதம் உள்ளனர். பட்டியல் சாதியினரும் பட்டியல் பழங்குடியினரும் முறையே 5,125 மற்றும் 471 ஆகவுள்ளனர்.\n\nSection::::வரலாறு.\nகடையெழு வள்ளல்களில் ஒருவனான காரி சங்ககாலத்தில் இவ்வூரை ஆண்ட மன்னர்களில் ஒருவன். கோவலூரில் பாயும் ஆறு பெண்ணை. இந்த ஆற்றுமணலின் அறல் படிவு போல் தலைவியின் கூந்தல் சுருள் படிந்திருந்ததாம்.\n\nகடையெழு வள்ளல்களில் மற்றொருவன் அதியமான் நெடுமான் அஞ்சி. இந்த அஞ்சி கோவலூரைப் போரிட்டு அழித்தான் என்றும், அந்த வெற்றியைப் புலவர் பரணன் சிறப்பித்துப் பாடினான் என்றும் ஔவையார் குறிப்பிடுகிறார்.\n\nதிருக்கோயிலூர் வீரட்டேஸ்வரர் கோயில் சம்பந்தர், அப்பர் போன்றோர் பாடல் பெற்ற சிவத்தலமாகும். இவ்வாலயம் அந்தகாசூரனை அழித்த தலம் ஆதலால் அட்ட வீரட்டத் தலங்களுள் ஒன்றாகக் கருதப்படுகிறது. சங்ககால மலையமான் நாட்டின் தலைநகரமாகவும் விளங்கியது. ஆதலால் காரி திருக்கோவலூர் மலையமான் காரி என்ற பெயரிலேய அழைக்கப்படுகிறான்.\n\nSection::::புவியியல்.\nஇவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 73 மீட்டர் (239 அடி) உயரத்தில் இருக்கின்றது.\n\n"}
{"id": "202799", "url": "https://ta.wikipedia.org/wiki?curid=202799", "title": "குதியுந்து", "text": "குதியுந்து\n\nகுதியுந்து (Scooter, ஸ்கூட்டர்) என்பது ஒரு ஒற்றை தட, இரு சக்கர இயக்க வாகனம் ஆகும். இது இரண்டாம் உலகப் போருக்கு முந்தை காலகட்டத்தில் ஐரோப்பா அமெரிக்க நாடுகளில் அறிமுகமானது.\n\n"}
{"id": "202809", "url": "https://ta.wikipedia.org/wiki?curid=202809", "title": "உவமைத்தொகை", "text": "உவமைத்தொகை\n\nஉவமைத் தொகை என்பது, இரு சொற்களைக் கொண்ட ஒரு தொகைச்சொல். அதில் முதற்சொல் உவமைச் சொல்லாக இருக்கும். எடுத்துக் காட்டாக \"பானைவாய்\" என்பது \"பானை\", \"வாய்\" என்னும் இரு சொற்களைக் கொண்ட ஒரு தொகைச்சொல். பானைபோன்ற வாய் என்னும் பொருள் தருவது. இங்கே \"பானை\" \"வாய்க்கு\" உவமையாகக் கூறப்பட்டுள்ளது. இதனால், இது ஒரு உவமைத்தொகை ஆகும்.\n\nதொகைநிலைத் தொடர்கள் ஆறு வகைகளில் ஒன்று உவமைத்தொகை. இதனை உவமத்தொகை எனவும் வழங்குவர். இது உவமை உருபு \nஇல்லாமல் உவமைப் பொருளை உணர்த்தும். தொல்காப்பியம் உவமையை வினை, பயன், மெய், உரு என நான்கு வகையாகப் பகுத்துப் பார்த்துள்ளது. இதனைக் கருத்தில் கொண்டு தொல்காப்பிய, நன்னூல் நூற்பாக்களுக்கு உரை எழுதிய ஆசிரியர்கள் எடுத்துக்காட்டுகளைத் தந்து விளக்கியுள்ளனர்.\n\nபாற்குடம்\n"}
{"id": "202811", "url": "https://ta.wikipedia.org/wiki?curid=202811", "title": "திருப்புவனம் புஷ்பவனேசுவரர் கோயில்", "text": "திருப்புவனம் புஷ்பவனேசுவரர் கோயில்\n\nபுஷ்பவனேஸ்வரர் கோயில் சிவகங்கை மாவட்டத்தில் உள்ள திருப்புவனம் என்னும் ஊரில் வைகை ஆற்றின் தென்கரையில் அமைந்திருக்கிறது. இது தேவாரப் பாடல் பெற்ற தலங்களில் பாண்டிய நாட்டுத் தலங்களில் ஒன்றாகும். மேலும், \nதிருவிசைப்பா திருப்பல்லாண்டு திருத்தலங்களில் ஒன்றாகும். இங்கு அழகியநாயகி உடனுறை பூவணர் கோயில் கொண்டுள்ளார். இவரை வடமொழியில் புஷ்பவனேஸ்வரர் எனவும் இறைவியை சௌந்தரநாயகி எனவும் அழைப்பர். இத்தலத்தின் வழிபடுமரம் (தலவிருட்சம்) பலா மரம் ஆகும்.\nSection::::பெயர்க்காரணம்.\nதிருப்புவனம் என்பது ஆங்கிலேயர்கள் ஆட்சி காலத்தில் உச்சரிப்பில் திரிபு ஏற்பட்ட பெயராகும். \"திருப்பூவணம்\" என்பது திரிந்து திருப்புவனம் ஆகியது. இங்கு பாரிசாதப் பூவின் படிமம் சிவலிங்கமாக உள்ளது. எனவே சிவலிங்கத்தின் பெயர் \"பூவணன்\" என்பதாகும். இதன் காரணமாக இந்த ஊருக்குத் திருப்பூவணம் என்ற பெயர் உண்டானது. பாண்டிய நாட்டுத் தலங்களில் மூவர் பாடலும் பெற்ற தலம் இது ஒன்றே. 36ஆவது \"திருவிளையாடல்\" நடைபெற்ற தலம். \"எலும்பு பூவாக மாறிய தலம்\", \"காசிக்கு வீசம் கூட\" எனப் புகழ் பெற்ற தலம்.\n\nSection::::மதுரையின் கிழக்கு வாயில்.\nபண்டைய பாண்டிய நாட்டின் தலைநகராக விளங்கிய மதுரைக்குக் கிழக்கு வாயிலாக இத்தலம் இருந்துள்ளது. திருஞானசம்பந்தர் சமணர்களை வெற்றி கொள்ள மதுரை செல்லும் போது மதுரையின் கிழக்கு வாயில் வழியாக உள்ளே செல்ல வேண்டும் என்று விரும்பினார். எனவே மதுரையின் கிழக்கு வாயிலாக விளங்கிய திருப்பூவணத்தை வந்து அடைந்தார்.\n\nSection::::பார்வதி தேவியார் தவம் செய்த இடம்.\nவைகை ஆற்றின் தென் கரையில் திருப்பூவணம் உள்ளது. திருக்கோயிலுக்கு நேர் எதிரே வைகைஆற்றின் வடகரையில் பார்வதி தேவியார் தவம் செய்த இடம் உள்ளது, இங்கே வந்த திருஞானசம்பந்தர் வைகை ஆற்றைக் கடக்க முயன்ற போது ஆற்று மணல்கள் எல்லாம் சிவலிங்கங்களாகக் காட்சியளித்தன.\n\nSection::::திருஞானசம்பந்தர் தேவாரப் பதிகத்தைப் பாடி வணங்கினார்.\nஎனவே திருஞானசம்பந்தர் அங்கிருந்தபடியே தென்திருப்பூவணமேஎன்று முடியும் தேவாரப் பதிகத்தைப் பாடி வணங்கினார், திருப்பூவணநாதர் நந்தியை சாய்ந்திருக்கச் சொல்லி காட்சி அருளினார்.\n\nஇவரைப் பின்பற்றி இத்தலத்தில் சுந்தரர்(8 பாடல்கள்), அப்பர் (11 பாடல்கள்), மாணிக்கவாசகர் (பாடல் கிடைக்கப் பெறவில்லை), கரூர்தேவர்(8 பாடல்கள்), அருணகிரிநாதர் (3 பாடல்கள்), குமரகுருபரர் (பாடல் கிடைக்கப் பெற வில்லை) இவர்களும் வைகை ஆற்றின் வட(மறு) கரையிலிருந்தே இறைவனை வழிபட்டுள்ளனர்.\n\nSection::::36ஆவது திருவிளையாடல் நடைபெற்ற திருத்தலம்.\nஇது \"36ஆவது திருவிளையாடல்\" நடைபெற்ற திருத்தலம். மதுரை அருள் மிகு சோமசுந்தரேசுவரர் சித்தராக வந்து இரசவாதம் செய்து தங்கம் தயாரித்துக் கொடுத்த திருத்தலம், இத்தங்கத்தைக் கொண்டே திருப்பூவணத்தில் உற்சவர் (அழகிய பிரான்) செய்யப்பட்டுள்ளார், இதனால் மதுரை அருள் மிகு சோமசுந்தரேசுவரரால் திருப்பணி செய்யப்பெற்ற திருத்தலம் என்ற பெருமை உடையது இத் திருத்தலம்.\n\nSection::::வெளி இணைப்புகள்.\nஅருள்மிகு புஷ்பவனேஸ்வரர் திருக்கோயில் - தினமலர் கோயில்கள்\n"}
{"id": "202817", "url": "https://ta.wikipedia.org/wiki?curid=202817", "title": "ரகசியம் (திரைப்படம்)", "text": "ரகசியம் (திரைப்படம்)\n\nரகசியம், கே. பி. கொட்டாரக்கரை தயாரித்த மலையாளத் திரைப்படம். இந்தப் படம் 1969 மார்ச் 20-ல் வெளியானது.\n\n\n\n"}
{"id": "202823", "url": "https://ta.wikipedia.org/wiki?curid=202823", "title": "ஜீவன்", "text": "ஜீவன்\n\nஜீவன் என்ற தலைப்பில் உள்ள கட்டுரைகள்:\n\n"}
{"id": "202826", "url": "https://ta.wikipedia.org/wiki?curid=202826", "title": "கோப்பி லுவாக்", "text": "கோப்பி லுவாக்\n\nபுனுகுப்பூனைக் குடும்பத்தைச் சேர்ந்த ஆசிய மரநாய் சாப்பிட்டு எச்சமாகப் போடும் கோப்பி விதைகள் கோப்பி லுவாக்(Kopi Luwak) என்று அழைக்கப்படுகின்றன .தேர்வு மற்றும் செரிமானம் மூலம் கோபி விதைகளை இது மேம்படுத்தும் என்று கோபிக்கொட்டை தயாரிப்பாளர்கள் வாதிடுகின்றனர் .மற்றொரு புறம் , பூனைகளைக் கூண்டில் அடைப்பதால், அவற்றின் நடமாட்டம் கட்டுப்படுத்தப்படுகிறது. காலாற நடப்பது, இணையுடன் சேருவது, பிடித்ததை வேட்டையாடி உண்பது, தன் வயதொத்த பூனைகளுடன் விளையாடுவது என்ற சுதந்திரம் பறிக்கப்பட்டு, பணம் சம்பாதிப்பதில் ஒத்துழைக்க வேண்டிய உயிருள்ள இயந்திரமாக மாற்றப்படுகின்றன என்று வாதிடுவோரும் உள்ளனர்.சில காலத்துக்குப் பிறகு, பூனைகள் இரையெடுக்கவே தயங்கும்போது கூண்டுகளிலிருந்து அவற்றை வெளியே விட்டுவிடுகிறார்கள். பனைமரக் காடுகளில் வசிக்கும் அந்தப் பூனைகள் காடுகளுக்குள் சென்ற உடனேயே இறந்துவிடுகின்றன என்றும் கூறப்படுகிறது.\n"}
{"id": "202827", "url": "https://ta.wikipedia.org/wiki?curid=202827", "title": "ஜீவன் (நடிகர்)", "text": "ஜீவன் (நடிகர்)\n\nஜீவன் (பிறப்பு: சூலை 6, 1975) என்பவர் தமிழ்த் திரைப்பட நடிகராவார். இவருடைய இயற்பெயர் \"விஜயபாஸ்கர் ரெங்கராஜ்\" என்பதாகும்.\n\nSection::::திரை வாழ்க்கை.\n’யுனிவர்சிடி’ என்ற திரைப்படம் மூலமாக கதாநாயகனாக தமிழ் திரையுலகில் அறிமுகமானவர். அதன் பின்பு ’காக்க காக்க’ திரைப்படத்தில் எதிர்மறைக் கதாபாத்திரம் ஏற்றார்.\n"}
{"id": "202830", "url": "https://ta.wikipedia.org/wiki?curid=202830", "title": "திருட்டுப் பயலே", "text": "திருட்டுப் பயலே\n\nதிருட்டுப் பயலே திரைப்படம் சுசி கணேசன் இயக்கிய காதல் விறுவிறுப்புத் திரைப்படமாகும். இத்திரைப்படத்தில் ஜீவன், சோனியா அகர்வால், அப்பாஸ், மாளவிகா, விவேக், மனேஜ் கே ஜெயின் மற்றும்சார்லி ஆகியோர் நடித்திருந்தனர்.\n\n"}
{"id": "202834", "url": "https://ta.wikipedia.org/wiki?curid=202834", "title": "நான் அவனில்லை (2007 திரைப்படம்)", "text": "நான் அவனில்லை (2007 திரைப்படம்)\n\nநான் அவனில்லை திரைப்படம் 2007 ல் இயக்குநர் செல்வா இயக்கிய தமிழ் திரைப்படமாகும். இத்திரைப்படம் கே. பாலச்சந்தர் இயக்கத்தில் நடிகர் ஜெமினி கணேசன் நடித்திருந்த நான் அவனில்லை திரைப்படத்தி்ன் கதையைத் தழுவி எடுக்கப்பட்டது. இதில் ஜீவன், சினேகா, நமிதா, மாளவிகா, ஜோதிமயி, கீர்த்தி சாவ்லா, லிவிங்ஸ்டன், இலட்சுமி, தேஜாஸ்ரீ, மயில்சாமி ஆகியோர் நடித்திருக்கிறார்கள்.\n\nSection::::பாடல்கள்.\nஇத்திரைப்படத்திற்கு விஜய் ஆண்டனி, டி. இமான் ஆகியோர் இசையமைத்துள்ளனர். இப்படத்தில் இடம்பெற்ற \"ராதா காதல் வராதா\" பாடலானது 1974 ஆவது ஆண்டில் வெளியான \"நான் அவனில்லை\" திரைப்படத்தில் இடம்பெற்ற \"ராதா காதல் வராதா\" பாடலின் மறுஆக்கமாகும். இப்படத்தின் எல்லா பாடல்களும் நேர்மறையான விமர்சனங்களை பெற்று வெற்றியைப் பெற்றன. குறிப்பாக, சங்கீதா ராஜேஷ்வரன், ஜெயதேவ் குரல்களில் சினேகா-ஜீவன் இடம்பெறும் \"ஏன் எனக்கு மயக்கம்\" பாடலானது 2007 ஆவது ஆண்டில் வெளியான மிகச் சிறந்த பத்து பாடல்களில் ஒன்றாக அமைந்தது. மேலும் 2007 பிலிம்பேர் விருதிற்கும் பரிந்துரைக்கப்பட்டது.\n"}
{"id": "202838", "url": "https://ta.wikipedia.org/wiki?curid=202838", "title": "குருதியின் கன அளவு", "text": "குருதியின் கன அளவு\n\nகுருதியின் கன அளவு (Blood volume) என்பது மனித உடலிலுள்ள குருதியின் மொத்த கனஅளவாகும். 70 கிலோ கிராம் எடையுள்ள ஒரு மனிதரின் உடலில் சுமார் 5 முதல் 6 லிட்டர் இரத்தம் காணப்படும். குருதியிலுள்ள செவ்வணுக்கள் உயிரணுக்களுக்கு தேவையான ஆக்சிஜனை\nஎடுத்துச் செல்லவும் எச்சமாகத் தோன்றும் கரிஇரு தீயதை (கார்பன் டை ஆக்சைடை CO2) அகற்றவும் உதவுகின்றன. இரத்தத்திலுள்ள வெள்ளை அணுக்கள் பலவகையிலும் நோய் எதிர்ப்பு பணிகளைச் செய்கின்றன. குருதியிலுள்ள நீர்மப் பகுதி பிளாசுமா எனப்படும். உடலியக்கத்திற்குத் தேவையான பல தனிமங்களும் மிக நுண்ணிய அளவில் உள்ளன. பிளாசுமாவும் வெள்ளை, செவ்வணுக்களும் இணைந்து உள்ளதே குருதியாகும்.\n\nSection::::குருதியின் கனஅளவைக் கணக்கிடல்.\nசிற்சில நேரங்களில் குருதியின் கன அளவு என்ன என்று தெரிந்து கொள்ள வேண்டிய நிலை மருத்துவத்தின் போது ஏற்படுகிறது. இதற்கு அணுக்கரு மருத்துவம் (Nuclear medicine) உதவுகிறது.\n\nஅணு நிறை 51 கொண்ட கதிரியக்கக் குரோமியம் காமாக் கதிர்களை வெளியிடுகிறது. சுமார் 740 கிலோ பெக்கரல் (kBq ) குரோமியத்தினை, உறிஞ்சியின் துணையுடன் எடுக்கப்பட்ட 10 கன சென்டி மீட்டர் இரத்தத்துடன் கலந்து 10 நிமிடங்கள் பொறுத்திருந்து மறுபடியும் உடலினுள் செலுத்தப்படுகிறது. 15 நிமிடங்களில் இந்த கதிர்த் தனிமம் உடலிலுள்ள எல்லா குருதியுடனும் சீராகக் கலந்து விடுகிறது. இவ்வாறு கலந்துவிட்ட நிலையில் சிறிதளவு இரத்தம் உறிஞ்சிமூலம் எடுக்கப்படுகிறது. உடலிலுள்ள மொத்த குருதியின் கன அளவு V சிசி என்றும் இப்போது எடுக்கப்பட்ட குருதியின் அளவு v சிசி என்றும் கொள்வோம். முதலில் எடுத்துக் கொண்ட குரோமியம் 51 ன், எண்கருவியில் (Counter) பெறப்பட்ட எண் A c/m என்றும் குரோமியம் கலந்த உடலிலிருந்து எடுக்கப்பட்ட குருதியில் எடுக்கப்பட்ட அளவு a c/m என்றும் கொண்டால், இரண்டிலும் ஒப்புக் கதிரியக்கம் (Specific activity) சமமாக இருக்கும். அதாவது,\n\nஇதில் V ஐத் தவிர மற்ற அளவீடுகள் தெரியும் எனவே \n\nSection::::ஆதாரம்.\nசாலியர் குரல் -செப்டம்பர் 1997.\n"}
{"id": "202842", "url": "https://ta.wikipedia.org/wiki?curid=202842", "title": "அறுதி மதிப்புத் தேற்றம்", "text": "அறுதி மதிப்புத் தேற்றம்\n\nகணிதத்தில் அறுதி மதிப்புத் தேற்றம் (\"extreme value theorem\") இன் கூற்று:\n\nவரம்புடைய மூடிய இடைவெளி [\"a\",\"b\"] இல், மெய்மதிப்புச் சார்பு \"f\" தொடர்ச்சியானதாக இருந்தால், அந்த இடைவெளிக்குள் குறைந்தது ஒருமுறை அச்சார்பு பெருமம் மற்றும் சிறுமம் அடையும். அதாவது [\"a\",\"b\"] இடைவெளிக்குள் கீழ்க்காணுமாறு \"c\" , \"d\" ஆகிய இரு எண்களைக் காண முடியும்:\n\nஇத்தேற்றத்துடன் தொடர்புடைய மற்றொரு தேற்றமான வரம்புடைமைத் தேற்றம் கூற்றின்படி,\n\nமூடிய இடைவெளி [\"a\",\"b\"] இல், மெய்மதிப்புச் சார்பு \"f\" தொடர்ச்சியானதாக இருந்தால், அந்த இடைவெளிக்குள் கீழ்க்காணுமாறு \"m\" , \"M\" ஆகிய இரு எண்களைக் காண முடியும்:\n\nஅறுதி மதிப்புத் தேற்றம், வரம்புடைமைத் தேற்றத்தின் மேம்பட்ட வடிவாக உள்ளது. வரம்புடைமைத் தேற்றம், சார்பானது வரம்புடையாத அமையும் என்கிறது. ஆனால் அறுதி மதிப்புத் தேற்றம் மேலும் அதிகப்படியாக, சார்பு வரம்புடையதாக மட்டும் இருப்பதோடல்லாது, அதன் குறைந்தபட்ச மேல் வரம்பினைப் பெருமமாகவும், அதிகபட்ச கீழ்வரம்பினைச் சிறுமமாகவும் கொண்டிருக்கும் என்று கூறுகிறது.\n\nஅறுதி மதிப்புத் தேற்றம், ரோலின் தேற்றத்தை நிறுவப் பயன்படுத்தப்படுகிறது.\n\nSection::::தேற்றம் பயன்படா சார்புகள்.\nகீழே தரப்பட்டுள்ள எடுத்துக்காட்டுகளிலிருந்து இத் தேற்றத்திற்கு உட்படும் சார்புகளின் ஆட்களங்கள் வரம்புடையவையாகவும் மூடியவையாகவும் இருக்க வேண்டியதின் அவசியத்தைப் புரிந்து கொள்ளலாம்.\n\n\"ƒ\"(0) = 0 என வரையறுப்பதன் மூலம் அறுதி மதிப்புத் தேற்றம், வரம்புடைமைத் தேற்றம் ஆகிய இரு தேற்றங்களுக்கும், இடைவெளி [\"a\", \"b\"] இல் தொடர்ச்சித்தன்மை தேவை என்பதை அறிந்து கொள்ளலாம்.\n\nSection::::அரைத் தொடர்ச்சிச் சார்புகளுக்கு நீட்டிப்பு.\nசார்பு \"f\" அரைத் தொடர்ச்சியானதாக இருந்தால் வரம்புடைமைத் தேற்றம் மற்றும் அறுதி மதிப்புத் தேற்றம் இரண்டிலும் அதற்கேற்ற பாதிப்பகுதி உண்மையானதாகும். நீட்டிக்கப்பட்ட மெய்யெண் கோட்டிலிருந்து –∞ அல்லது +∞ மதிப்பைத் தேவைக்கேற்பச் சேர்த்துக் கொள்ளலாம்.\n\nதேற்றம்:\n\nசார்பு \"f\" : [\"a\",\"b\"] → [–∞,∞) மேல் அரைத் தொடர்ச்சியுடையது எனில்,\n\n"}
{"id": "202843", "url": "https://ta.wikipedia.org/wiki?curid=202843", "title": "சீயோனின் எங்கள் அன்னை தேவாலயம்", "text": "சீயோனின் எங்கள் அன்னை தேவாலயம்\n\nசீயோன் எங்கள் மாதா தேவாலயம் (\"Church of Our Lady Mary of Zion\", அம்காரியம்: ርዕሰ አድባራት ቅድስተ ቅዱሳን ድንግል ማሪያም ፅዮን \"Re-ese Adbarat Kidiste Kidusan Dingel Maryam Ts’iyon\") என்பது எத்தியோப்பியாவிலுள்ள மிகவும் முக்கியத்துவம் வாய்ந்த எத்தியோப்பிய மரபுவழி சபையின் தேவாலயமாகும். இது திக்ரே மாநிலத்திலுள்ள அக்சம் எனும் நகரில் அமைந்துள்ளது. ஆரம்ப தேவாலயம் கி.பி 4ம் நூற்றயாண்டு காலத்தில், முதல் கிருத்தவ சக்கரவர்த்தி எசானா ஆட்சிக்காலத்தில் கட்டப்பட்டது என நம்பப்படுகின்றது. \n\n"}
{"id": "202845", "url": "https://ta.wikipedia.org/wiki?curid=202845", "title": "விவேக் மூர்த்தி", "text": "விவேக் மூர்த்தி\n\nவிவேக் ஹால்கெரே மூர்த்தி , அமெரிக்காவின் 19வது மருத்துவதுறை தலைவராக நியமிக்க அதிபர் ஒபாமாவால் முன்மொழியப் பட்டுள்ளவர். இப்பதவி அமெரிக்காவின் பொது சுகாதாரம் மற்றும் மருத்துவ சிகிச்சைத் துறையை ஒட்டுமொத்தமாக நிர்வகிக்கும் பதவியாகும். ரெஜினா பென்ஜமின் என்பவர் 2009 முதல் தலைவராக பொறுப்பு வகித்துவருகிறார். இவருக்கு பதில்தான் விவேக் மூர்த்தி முன்மொழியப் பட்டுள்ளார். இவர் இந்தியாவிலும், அமெரிக்காவிலும் ஹெச்ஐவி மற்றும் எய்ட்ஸ் தொடர்பாக இலவச கல்வி வழங்கும் அமைப்பை நடத்தி வருகிறார்.2011-ம் ஆண்டு பொது சுகாதாரம், நோய்த் தடுப்பு மற்றும் உடல் ஆரோக்கிய மேம்பாட்டு ஆலோசனைக் குழுவின் உறுப்பினராக விவேக் மூர்த்தி நியமிக்கப்பட்டார்.\n"}
{"id": "202846", "url": "https://ta.wikipedia.org/wiki?curid=202846", "title": "உலகளாவிய இலக்கணம்", "text": "உலகளாவிய இலக்கணம்\n\nஉலகளாவிய இலக்கணம் என்பது மொழியியலில் உள்ள கருத்தாக்கம் ஆகும். இதை உருவாக்கியவர் மொழியியல் அறிஞரான நோம் சாம்சுகி ஆவார். மனிதரிடம் மொழியைப் புரிந்துணரும் தன்மை மூளையில் நரம்புகளில் பின்னப்பட்டுள்ளதாகவும் இந்த கருத்து கூறுகிறது.\nஉலகின் அனைத்து மொழிகளும் ஒரே மாதிரியான குணங்களைக் கொண்டிருப்பதாகவும் இது தெரிவிக்கிறது. அனைத்து மொழிகளும் கொண்டிருக்கும் இத்தகைய குணங்கள் என்னவென்பதைக் கண்டறிதல் வேண்டும்.\n"}
{"id": "202848", "url": "https://ta.wikipedia.org/wiki?curid=202848", "title": "சுழலும் நேர்முனை எக்சு கதிர் குழாய்", "text": "சுழலும் நேர்முனை எக்சு கதிர் குழாய்\n\nசுழலும் நேர்முனை எக்சு-கதிர்க் குழாய் (Rotating anode x ray tube) என்பது எக்சு-கதிர்க் குழாயின் ஒரு வகை ஆகும். இதில் குழாயிலுள்ள நேர்முனை, நிலையாக இல்லாமல் சுழலும் வகையில் அமைந்துள்ளது. இலக்கில் தோன்றும் நிறைந்த அளவு வெப்பம் அதிகச் செறிவுடன் கூடிய கதிர்களைத் தொடர்ந்து பெற முடியாமல் செய்கிறது. அதிக வெப்பத்தால் இலக்கு உருகிவிடக்கூடும். தொடர்ந்து குழாயினைப் பயன்படுத்தும் போது உயரளவு வெப்பத்தினைத் தாங்கிக் கொள்ளும் விதத்தில் இந்த நேர்முனை உள்ளது. அதிகப் பரப்பில் நேர்முனையில் வெப்பம் தோற்றுவிக்கப்படுவதால் இலக்குச் சேதமுறாமல் காக்கப்படுகிறது. நேர்முனை நிமிடத்திற்கு 3600 முறை சுழலுமாறு அமைக்கப்பட்டுள்ளது. அதாவது வினாடிக்கு 60 சுழற்சி கொண்டுள்ளது.\n\nடங்ஸ்டனால் ஆன தட்டின் விட்டம் எலக்ட்ரான்கள் மோதும் பாதையின் பரப்பினை தீர்மானிக்கிறது. தட்டின் விட்டம் பொதுவாக 75 முதல் 100 மி.மீ. வரையிலும் காணப்படும். கோட்டுக் குவியக் கோட்பாடும் பயன்படுத்தப்படுகிறது. இதிலும் குவியப்பாதை பரபரப்பாக மாற வாய்ப்புண்டு. கவனக்குறைவால் குழாயில் ஏற்படும் பழுதுகள் இங்கும் ஏற்படலாம். \n\n"}
{"id": "202850", "url": "https://ta.wikipedia.org/wiki?curid=202850", "title": "சிந்தாமணி நாகேச இராமச்சந்திர ராவ்", "text": "சிந்தாமணி நாகேச இராமச்சந்திர ராவ்\n\nசிந்தாமணி நாகேச இராமச்சந்திர ராவ், (சி. என். ஆர். ராவ்) (பிறப்பு 30 ஜூன் 1934), ஒரு இந்திய வேதியியலாளர் ஆவார். இவர் தற்போது இந்திய பிரதமரின் அறிவியல் ஆலோசனைக் குழுவின் தலைவராக பணியாற்றுகின்றார். 16 நவம்பர், 2013 அன்று இந்திய அரசு இந்தியாவின் உயரிய குடிமையியல் விருதான பாரத ரத்னாவை இவருக்கு அளிக்கப்போவதாக அறிவித்துள்ளது.\nசெவ்வாய் சுற்றுகலன் திட்டம் மங்கள்யான் விண்கலத்தை செவ்வாய்க் கிரகத்துக்கு வெற்றிகரமாக விண்ணில் ஏவிய திட்டத்திற்கு இவர் துணையாக இருந்தார்.. சீன அறிவியல் கழகம், இவரை கவுரவ வெளிநாட்டு உறுப்பினராக தேர்வு செய்தது.\n\nSection::::தொழில் வாழ்க்கை.\n1984 முதல் பாரதப் பிரதமரின் அறிவியல் ஆலோசனைக் குழுவின் தலைவராக பணியாற்றி வரும் சி.என்.ஆர். ராவின் ஆரம்பகால வாழ்க்கை, பெங்களூர் இந்திய அறிவியல் பல்கலைக்கழகத்தில் விரிவுரையாளராகத் தொடங்கியது. கான்பூர் இந்தியத் தொழில்நுட்பக் கழகத்தில் வேதியியல் துறைத் தலைவர், இந்திய அறிவியல் தொழில்நுட்பக் கழகத்தின் இயக்குநர், ஜவாஹர்லால் நேரு உயர் அறிவியல் ஆய்வு மையத்தின் தலைவர் போன்ற பல முக்கியமான பொறுப்புகளை வகித்த பேராசிரியர் சி.என்.ஆர். ராவின் அதிகபட்ச பங்களிப்பு வேதியியலில் நிறமாலை மற்றும் மூலக்கூறுகளில் இருந்தது.\n"}
{"id": "202851", "url": "https://ta.wikipedia.org/wiki?curid=202851", "title": "உறங்காத சுந்தரி", "text": "உறங்காத சுந்தரி\n\nஉறங்காத சுந்தரி என்பது குஞ்சாக்கோ தயாரித்த மலையாளத் திரைப்படம். இந்தப் படம் 1969 மே 1-ல் வெளியானது.\n\n\n"}
{"id": "202852", "url": "https://ta.wikipedia.org/wiki?curid=202852", "title": "ஆதித்தியயிருதயம்", "text": "ஆதித்தியயிருதயம்\n\nஆதித்தியயிருதயம் (Ādityahṛdayam) என்ற இந்த பாடல் ஆதித்தியன் என்ற பெயரைக் கொண்ட சூரியனைப் பற்றியது. இராவணனுடன் போரிடும் முன், அவனை வெற்றி கொள்ள, அகத்திய முனிவர் இராமனுக்கு இப்பாடலைக் கூறினார். இராவணனுடனான போரில் தளர்ந்திருந்த இராமனுக்கு, சூரியனை வணங்கினால் எதிரியை வெல்லும் பலம் கிடைக்கும் என ஊக்குவிக்கிறார். அகத்தியர் எழுதி, வால்மீகி தொகுத்த உத்த காண்டத்தில் 107 வது பாடலாக இடம் பெறுகிறது.\n\nSection::::பாடல்.\n<poem>\nஸந்தாபநாஸகராய நமோநமஹ\nஅந்தகாராந்தகாராய நமோநமஹ\nசிந்தாமணே! சிதாநந்தாய நமோநமஹ\nநீஹாரநாஸகாய நமோநமஹ\nமோஹவிநாஸகராய நமோநமஹ\nஸாந்தாய ரௌத்ராய ஸௌம்யாய கோராய\nகாந்திமதாங்காந்திரூபாய தே நமஹ\nஸ்தாவரஜங்கமாசார்யாய தே நமோ\nதேவாய விஸ்வைக ஸாக்‌ஷிணே தே நமஹ\nஸத்யப்ரதாநாய தத்த்வாய தே நமஹ\nஸத்யஸ்வரூபாய நித்யம் நமோநமஹ\n</poem>\n"}
{"id": "202859", "url": "https://ta.wikipedia.org/wiki?curid=202859", "title": "மகா பரிசுத்த இடம்", "text": "மகா பரிசுத்த இடம்\n\nமகா பரிசுத்த இடம் (\"Holy of Holies\", (திபேரிய எபிரேயம்: \"\") என்பது எபிரேய விவிலியம் குறிப்பிடும் ஆசரிப்புக் கூடாரத்திலுள்ள உள்ளக புனித இடமும், பின்பு முதலாம் எருசலேம் கோவிலில் உடன்படிக்கைப் பெட்டி வைக்கப்பட்டிருந்த இடமும், தலைமைக்குரு மாத்திரம் யோம் கிப்பூர் அன்று உள்நுழையும் இடமுமாகும். உடன்படிக்கைப் பெட்டியினுள் சீனாய் மலையில் வைத்து மோசேக்கு கடவுளினால் கொடுக்கப்பட்ட பத்துக் கட்டளைகள் இருந்தது எனக் கூறப்படுகின்றது.\n\n"}
{"id": "202863", "url": "https://ta.wikipedia.org/wiki?curid=202863", "title": "குற்றவியல் சட்டம்", "text": "குற்றவியல் சட்டம்\n\nகுற்றவியல் சட்டம் (\"Criminal law\") குற்றங்களைக் குறித்தான சட்ட அமைப்பு ஆகும். இது சமூக நடத்தையை ஒழுங்குபடுத்துவதுடன் மிரட்டல், தீங்கு விளைவிப்பது, மற்றும் உடல்நலம், பாதுகாப்பு, மக்களின் நன்னெறி நலம் ஆகியவற்றிற்கு குந்தகம் விளைவிக்கின்ற பிற செயல்களை தடை செய்கிறது. இந்தச் சட்டங்களை மீறுவோருக்கான தண்டனைகளையும் இது உள்ளடக்கியது. குற்றவியல் சட்டத்திற்கு மாறாக தண்டனையை விட பிணக்குத் தீர்வு மற்றும் இழப்பீடு குறித்தான சட்ட அமைப்பு பொதுச் சட்டத்தில் குடிமையியல் சட்டம் என வரையறுக்கப்படுகிறது.\nSection::::வரலாறு.\nமுதல் நாகரிகங்கள் பொதுவாக குடியியல் சட்டத்தையும் குற்றவியல் சட்டத்தையும் வேறுபடுத்தவில்லை. முதன்முதலாக எழுதப்பட்ட சட்டங்களை சுமேரியர்கள் வடிவமைத்திருந்தனர். சுமார் கி.மு 2100-2050களில் உர்-நம்மு என்ற சுமேரிய மன்னர் உலகின் மிகத் தொன்மையான சட்ட விதிகளை எழுதியுள்ளது கண்டுபிடிக்கப்பட்டுள்ளது. இதற்கும் முன்னதாக an earlier இலகாசின் உருகாகினவின் விதிகளும் இருந்துள்ளது. மற்றுமொரு முதன்மையான கோட்பாடாக அம்முரபி கோட்பாடு கருதப்படுகிறது. இது பாபிலோனிய சட்டத்தின் அடிப்படையாக இருந்தது. பண்டைக் கிரேக்கத்தின் தொன்மையான குற்றவியல் சட்டங்களின் சிறுபகுதிகளே கிடைக்கப்பெற்றுள்ளன; சோலோன் மற்றும் டிராகோ சட்டங்கள்.\nஉரோமை சட்டத்தில் கையசு விவரித்த \"12 விழுமியங்கள் மீதான கருத்துக்கள்\" குடியியல் மற்றும் குற்றவியல் சட்டங்களை விளக்கியது. தாக்குதலும் வன்முறை திருட்டும் சொத்தை அத்து மீறுவதற்கு ஒப்பானது. இத்தகைய சட்டங்களை மீறுதல் (\"vinculum juris\") சட்டப்படி ஈட்டுப்பணம் கொடுக்க வேண்டியதை கட்டாயமாக்கியது. உரோமைப் பேரரசின் குற்றவியல் சட்டங்கள் நூலாகத் தொகுக்கப்பட்டன. 12ஆம் நூற்றாண்டில் உரோமை சட்டம் மீளமைக்கப்பட்டபோது ஆறாம் நூற்றாண்டில் வகைப்படுத்தப்பட்ட நீதி முறைமைகள் அடித்தளமாக அமைந்தன. இதுவே ஐரோப்பிய சட்டங்களில் குடிமையியல் சட்டத்திற்கும் குற்றவியல் சட்டத்திற்கும் வேறுபாட்டை நிறுவ உதவியது.\n\nகுடிமையியல் மற்றும் குற்றவியல் வழக்குகளுக்கான தற்கால வரையறை இங்கிலாந்தின் நோர்மன் படையெடுப்பின் போது உருவானது. ஒரு நாடு நீதியை நீதிமன்றம் ஒன்றின் மூலம் வழங்கும் ஏற்பாடு 18ஆம் நூற்றாண்டில் ஐரோப்பிய நாடுகளில் தோன்றியது; இதற்காக காவல்துறை உருவாக்கப்பட்டது. இந்த மேம்பாட்டை அடுத்து குற்றவியல் சட்ட செயலாக்கத்திற்கு முறையான அமைப்பு கிடைத்தது.\n\nSection::::குற்றவியல் சட்டத்தின் நோக்கங்கள்.\nசட்டத்தின்படி நடக்காமைக்கு தீவிர பாதிப்புக்களையும் தண்டனைத் தடைகளையும் விதிப்பதில் குற்றவியல் சட்டம் தனித்து விளங்குகிறது. ஒவ்வொரு குற்றமும் குற்றக் கூறுகளை கொண்டுள்ளன. மிகவும் கடுமையான குற்றங்களுக்கு சில இடங்களில் மரணதண்டனையும் வழங்கப்படுகிறது. உடல் வருத்தும் சவுக்கடி அல்லது கட்டி வைத்து அடிப்பது போன்ற தண்டனைகளும் வழங்கப்படலாம்; இத்தகைய உடல் வருத்தும் தண்டனைகள் உலகின் பெரும்பாலான இடங்களில் தடை செய்யப்பட்டுள்ளன. குற்றவாளிகள் பல்வேறு நிபந்தனைகளுடன் சிறையில் அடைக்கப்படலாம். சிறையிருப்பு தனிமையில் இருக்கலாம். சிறைவாசம் ஒருநாளிலிருந்து வாழ்நாள் முழுமையுமாக இருக்கலாம். கட்டாய அரசுக் கண்காணிப்பு மற்றும் வீட்டுச்சிறை தண்டனைகளும் வழங்கபடலாம். பிணைகளில் குறிப்பிட்ட செயல்முறைக்கேற்ப வாழ வேண்டியிருக்கலாம். குற்றம் இழைத்தவருக்கு அபராதம் விதிப்பதுடன் அவர்களது சொத்து அல்லது பணம் கைப்பற்றப்படலாம்.\n\nகுற்றவியல் சட்டத்தை செயலாக்க வழங்கப்படும் இந்த தண்டனைகளுக்கு ஐந்து நோக்கங்கள் பொதுவாக ஏற்றுக்கொள்ளப்படுகின்றன: பழிக்குப் பழி, குற்றத்தடுப்பு, செயல் முடக்கம், சீர்திருத்தம் மற்றும் மீளமைப்பு. ஒவ்வொரு நாட்டிலும் இவற்றில் ஒவ்வொன்றிற்கும் கொடுக்கப்படும் மதிப்பு மாறுபடலாம்.\n\n\nSection::::குற்றவியல் சட்ட ஆட்சி எல்லைகள்.\nபொது பன்னாட்டு சட்டம் வட்டாரங்கள் மற்றும் சமூகம் முழுமைக்கும் தீங்கான, கோரமான குற்றச்செயல்களை விரிவாக கையாள்கிறது. தற்கால பன்னாட்டு குற்றவியல் சட்டத்திற்கான அடித்தளமாக நியூரம்பெர்க் தீர்ப்பாயம் அமைந்தது. இரண்டாம் உலகப் போரை அடுத்து ஐரோப்பா முழுதிலும் நாசித் தலைவர்கள் பங்குகொண்ட இனப்படுகொலை மற்றும் பிற தீச்செயல்களுக்காக விசாரிக்கப்பட்டனர். இந்த நியூரம்பெர்க் விசாரணைகள் மூலம் ஒரு தனிநபர் அரசின் சார்பாக செயல்பட்டாலும் பன்னாட்டு சட்டத்தை மீறியதற்காக எவ்வித இறையாண்மை விலக்கும் இன்றி விசாரிக்கப்படலாம் என்ற கருத்தை நிறுவியது. 1998இல் அனைத்துலக குற்றவியல் நீதிமன்றம் நிறுவப்பட்டது.\n"}
{"id": "202866", "url": "https://ta.wikipedia.org/wiki?curid=202866", "title": "பியேர் டி பெர்மா", "text": "பியேர் டி பெர்மா\n\nபியரே டி பெர்மா (\"Pierre de Fermat\"), பிரெஞ்சுக் கணிதவியலாளர் ஆவார். வளைகோடுகளின் பெரிய, சிறிய குத்துக்கோடுகளைக் கண்டறிய எளிய முறையை கண்டுபிடித்தவர் இவரே. இவர் கிரேக்கம், லத்தீன், பிரெஞ்சு உள்ளிட்ட மொழிகளைக் கற்றவர்.\n"}
{"id": "202868", "url": "https://ta.wikipedia.org/wiki?curid=202868", "title": "குருச்சேத்திரம்", "text": "குருச்சேத்திரம்\n\nகுருச்சேத்திரம் () இந்துக்களின் இதிகாசத்திலும், வரலாற்றிலும் சிறப்பு பெற்ற இடமாகும். குருச்சேத்திரத்தை, தர்மச்சேத்திரம் (புனித இடம்) என்றும் அழைப்பர். இது இந்தியாவில், அரியானா மாநிலத்தில் குருச்சேத்திர மாவட்டத்தில் அமைந்துள்ளது. இந்நகரம் சண்டிகரிலிருந்து 80 கிமீ தொலைவிலும், தில்லியிலிருந்து 100 கிமீ தொலைவிலும் உள்ளது. \n\nபாண்டவர் – கௌரவர் படைகளுக்கு இடையே நடந்த குருச்சேத்திரப் போர் இவ்விடத்தில்தான் நடந்தது. மேலும் குருச்சேத்திரப் போர்க்களத்தில் தான் பகவத் கீதை பிறந்தது.\n\nபாண்டவர்கள் – கௌரவர்களுக்கு முன்னோர் ஆன பரத குலத்தில் பிறந்த \"குரு\" எனும் அரசன் பெயரால், இவ்விடத்திற்கு குருச்சேத்திரம் என்று பெயர் பெற்றது என புராணங்கள் கூறுகிறது.\n\nகுருச்சேத்திரத்தில் அமைந்த தொன்மை வாய்ந்த புனித பிரம்ம சரோவர் குளம் அமைந்துள்ளது.\n\nSection::::குருசேத்திரத்தின் வரலாறு.\nவாமண புராணம் பரத குல அரசன், குரு என்பவன், சரசுவதி மற்றும் திருஷ்டாவதி நதிக்கரையில் கி. மு., 1900-இல் இந்நகரை அமைத்தான் என்று கூறுகிறது. யக்ஞம், தானம், தவம், வாய்மை, தியாகம், மன்னித்தல், கருணை, மனத்தூய்மை, மற்றும் பிரம்மச்சர்யம் போன்ற நற்பண்புகள் கொண்ட அரசன் ”\"குரு\"”வின் மேன்மையை பாராட்டி, பகவான் விஷ்ணு அளித்த இரண்டு வரங்களின்படி, இவ்விடத்தில் இறப்பவர்கள் வீடுபேறு அடைவர். இவ்விடம், பல்வேறு காலகட்டங்களில் உத்தரவேதி என்றும், பிரம்மவேதி என்றும் இறுதியில் பரத குல அரசன் 'குரு'வின் காலத்திலிருந்து குருச்சேத்திரம் என்று அழைக்கப்படுகிறது.\n\n\n\n"}
{"id": "202876", "url": "https://ta.wikipedia.org/wiki?curid=202876", "title": "கூட்டாண்மை", "text": "கூட்டாண்மை\n\nகூட்டாண்மை என்பது, தனியார் வணிகத்திலுள்ள குறைகளை நீக்க ஏற்பட்டது. இதனையே நாம், கூட்டு வணிக அமைப்பு என்கிறோம். தனியாள் வணிகத்தில் முதலீடும், மேலாண்மைத் திறனும் ஒரு வரம்புக்குட்பட்டது. தனி ஒரு நபரால் வியாபார நடவடிக்கைகள் அனைத்தையும், நேரடியாக கண்காணிக்க இயலாது. மேலும் வியாபார இடர்கள் அனைத்தையும், தனி நபரே ஏற்க வேண்டி உள்ளது. இச்சூழலில் மற்றவர்கள் துணையின் தேவை உணரப்படுகிறது. எனவே, அதிக நபர்கள் வியாபாரத்தில் இணைத்துக் கொள்ளப்பட வேண்டும் என்ற நிலை உருவாகிறது. இவ்வாறு அதிக நபர்களை இணைத்துக் கொண்டு நடத்தப்பட்ட வியாபாரம், கூட்டாண்மை என்றும், கூட்டாண்மைத் தொழில் என்றும் அழைக்கப்படுகிறது.\n\nSection::::கூட்டாண்மையின் வரைவிலக்கணம்.\n1932 ஆம் ஆண்டு, இந்திய கூட்டாண்மை சட்டத்தின் 4-வது பிரிவின்படி, கூட்டு வணிகம் என்பது \"எல்லோரும் சேர்ந்தோ, அல்லது எல்லோருக்குமாக ஒருவரோ, நடத்தும் தொழிலின் இலாபத்தைப் பகிர்ந்துகொள்ள ஒப்புக்கொண்டவர்களிடையே நிலவும் உறவு\" என்று கூறுகிறது.\n\nSection::::கூட்டாண்மை பதிவு.\nஇந்தியாவில் கூட்டாண்மை நிறுவன பதிவு கட்டாயமில்லை. இது கூட்டாளிகளின் விருப்பத்திற்குட்பட்டது. கூட்டாளிகள் விருப்பப்பட்டால், நிறுவன பதிவாளரிடம், அவர்கள் நிறுவனத்தை பதிவுசெய்து கொள்ளலாம் என இந்திய கூட்டாண்மைச் சட்டம் 1932 வகைசெய்கிறது.\n\nSection::::கூட்டாண்மை ஒப்பாவணம்.\nஇரண்டு அல்லது அதற்கு மேற்பட்ட நபர்களுக்கிடையே எழும் உடன்பாட்டின் காரணமாக உருவாக்கப்படுவதுதான் கூட்டாண்மை ஆகும். இந்தியாவில் இந்த உடன்பாடு பேச்சளவிலோ அல்லது எழுத்து வடிவத்திலோ இருக்கலாம். கூட்டாண்மை உடன்பாடு எழுத்து வடிவத்தில் இருந்தால், பிற்காலத்தில் தவறான கருத்துக்களினால் ஏற்படும் தகராறுகளைத் தவிர்க்கலாம். கூட்டாண்மை பற்றிய விவரங்கள் மற்றும் நிபந்தனைகள் கூட்டாண்மை ஒப்பாவணத்தில் அடங்கியிருக்க வேண்டும்.\n\nSection::::கூட்டாண்மை ஒப்பாவணத்தின் உள்ளடக்கம்.\nகீழ்கண்ட செய்திகள் ஒரு கூட்டாண்மை ஒப்பாவணத்தில் (agreement) வழக்கமாக காணப்படும்.\nகூட்டாண்மை ஒப்பாவணத்தில் கண்டுள்ள செய்திகளை அனைத்துக் கூட்டாளிகளின் இசைவுடன் தான் மாற்ற முடியும்.\n\n\n\n\n\nSection::::கூட்டாண்மை நிறுவனக் கலைப்பு.\nகூட்டாண்மை நிறுவனக்கலைப்பு என்பது, கூட்டாளிகளுக்கிடையே நிலவும் உறவை முடிவுக்கு கொண்டு வருதலைக் குறிக்கும். இதனை இரு வகைகளாக பிரிக்கலாம். \n\n"}
{"id": "202880", "url": "https://ta.wikipedia.org/wiki?curid=202880", "title": "கதர் இராட்டினப்பாட்டு (நூல்)", "text": "கதர் இராட்டினப்பாட்டு (நூல்)\n\nகதர் இராட்டினப்பாட்டு என்பது பாவேந்தர் பாரதிதாசனின் கவிதைநூல்களுள் ஒன்று. இந்திய சுதந்திரப் போராட்டக் காலத்தில், இருபது பக்கமேயுள்ள கவிதை நூல் ஒன்றினை “கதர் இராட்டினப்பாட்டு” என்ற தலைப்பிட்டு வெளியிட்டிருக்கிறார் பாரதிதாசன். அக்கவிதைத் தொகுப்பில் இடம் பெற்றுள்ள கவிதைகள் போற்றுவது கதரையும் கைராட்டினத்தையும். புதுவை நகரின் கலாநிதி அச்சகம் 1930 இல் வெளியிட்ட இந்த நூலின் அன்றைய விலை ஒன்றேகால் அணா.\n\nSection::::கவிதை நூல் பிறந்த வரலாறு.\nஇந்த நூலினை அறிமுகப்படுத்தும் மாலனின் முன்னுரையின் மூலம் கவிதை நூல் பிறந்த வரலாறு தெரிய வருகிறது.\n\n1920ம் வருடம் ஆகஸ்ட் 2ம் தேதி, வாழ்நாள் முழுவதும் கதர் அணியப் போவதாக உறுதி எடுத்துக் கொண்ட அண்ணல் காந்தி, 1921 முதல் அது தொடர்பான பிரச்சாரத்தைத் துவக்கினார். பாரதத்தில் ஒத்துழையாமை இயக்கம் பிறந்து வளர்ந்தது. மக்களுக்குச் சுதந்திர தாகமும் வளர்ந்தது. ஒத்துழையாமைப் போராட்டம் முடிவுக்கு வந்த பிறகும், அது வளர்த்துவிட்ட மக்கள் எழுச்சியை சுதந்திரப் போராட்டத்திற்கு வழியமைத்துக் கொடுக்க காந்தியால் கதர் இயக்கம் தொடங்கப் பட்டது. தமிழகத்தில் அந்த கதர் இயக்கத்தின் தாக்கத்தில் பாரதிதாசன் படைத்திட்ட நூல் இந்த கதர் இராட்டினப் பாட்டு கவிதை நூல். இது அன்றைய தமிழகத்தின் சுதந்திரப் போராட்ட பிரச்சாரங்களில் ஒன்று.\nகவிதைகள் வடித்ததுடன் தானும் முற்றிலும் கதர் ஆடை அணியும் வழக்கத்திற்கு மாறினார் கவிஞர்.\n\nபாரதிதாசன் அவர்கள் இந்த கதர் இராட்டினப் பாட்டு நூலை வெளியிட்டது தனது சொந்தச் செலவில்தான். தனது மனைவியின் பத்துச் சவரன் தங்கச் சங்கிலியை விற்று அந்தப் பணத்தில் அவர் கதர் இராட்டினப் பாட்டு நூலை வெளியிட்டதாகவும், அந்த நூலை குடும்பத்தினரே தைத்து ஒட்டி விற்பனைக்கு அனுப்பி வைத்ததாகவும் பாரதிதாசரின் மூத்த மகள் சரஸ்வதி குறிப்பிட்டிருக்கிறார். ஆனால் ஃபிரெஞ்சு காவல் துறையினரால் இந்த நூல்கள் பறிமுதல் செய்யப்பட்டன. அவர்கள் கைகளுக்கு கிடைக்கா வண்ணம் பதுக்கப் பட்ட பிரதிகள் சில பின்னாளில் நாடு சுதந்திரம் அடைந்த பின்பு வெளியாகின. அவற்றில் ஒரு பிரதி 1990களில் பாரதிதாசனின் மகன், கவிஞர் மன்னர் மன்னனால் மாலனுக்குப் பரிசளிக்கப் பட்டு அவர் மூலம், நூலும், நூலின் வரலாறும் தமிழ் மரபு அறக்கட்டளையின் மின்நூல் சேகரிப்பிற்குக் கிடைக்கப் பட்டுள்ளது.\n\nஆகிய எட்டு நாட்டுப் பற்றினை மையமாகக் கொண்ட கவிதைகள் இந்த நூலில் இடம் பெற்றுள்ளன.\n\nSection::::உள்ளடக்கம்.\nசிலபாடல்களுக்கு அவற்றைப் பாட வேண்டிய மெட்டுகளும் குறிப்பிடப் பட்டுள்ளது. தேசத்தாரின் பிரதான வேலை என்ற கவிதையை குறத்திப் பாட்டு மெட்டில் பாட பரிந்துரை செய்யப் பட்டுள்ளது.\n\nSection::::பாரததேவி.\nஎன்று பாரத தேவியை வாழ்த்தும் முதல் வெண்பாவுடன் வாழ்த்துப் பாடலுடன் கவிதைகள் தொடர்கின்றன.\n\nSection::::பறை முழக்கம்.\nகாந்தியடிகளும் கதரும் அல்லது பறை முழக்கம் என்ற பாடலுக்கு சுருதிபெட்டியின் ஸ்வரமும் கொடுக்கப் பட்டுள்ளது. அந்தப் பாடல்களுடன் அதைப் பாட விரும்புவோருக்கு கவிதை நூல் வழங்கிய ஸ்வரமும் பாடல்களுக்கு கீழேயே கொடுக்கப் பட்டுள்ளது இந்நூலின் சிறப்பு.\n\nSection::::இதன்மெட்டு.\nஹார்மோனிய ஸ்வரம்:\n\nSection::::சுதந்தரதேவியும் கதரும்.\nசுதந்தரதேவியும் கதரும் பாடலின் தொடக்க வரிகள் ஒரு பெண்ணின் அழகை வர்ணிக்கிறது. அந்த அழகியை நீ யாரென கவிஞர் வினவ அவள் தன்னை ‘சுதந்திர மங்கை’ என அடையாளம் சொல்லுகிறாள். சுதந்திரம் அடைய இராட்டினம் சுழற்று என்று சுதந்திர மங்கை அறிவுரை கூறுவதாக பாரதிதாசன் அறிவுரை வழங்குகிறார். அப்பாடலின் சில வரிகளும் கீழே கொடுக்கப் பட்டுள்ளன.\n\n. <br>\n. <br>\n. <br>\n\nSection::::அன்னைக்கு ஆடை வளர்க.\nஇந்தக் கவிதை உவமைக் கவிதையாக விளங்குகிறது. அடிமை இந்தியாவின் சூழ்நிலை இங்கே மகாபாரதத்துடன் ஒப்பிடப்படுகிறது. கெளரவர் சபையில் துகிலுரிந்து மானபங்கம் செய்யப்பட்ட பாஞ்சாலியாகக் கவிஞருக்குத் தென்படுகிறாள் அந்நியர் வசம் அல்லலுறும் பாரதத்தாய். கதறும் பாஞ்சாலியின் துயர் தீர்க்க வந்த கண்ணனுடன் காந்தியை ஒப்பிடுகிறார் பாரதிதாசன். பாரதத் தாயின் துயர் தீர்க்க கதர் இயக்கம் மூலம் ஆடையை வளரச் செய்து அந்நியர்களின் எண்ணம் நிறைவேறா வண்ணம் பாரதத் தாயின் துயரை காந்தி நீக்குவதாக அமைகிறது இக்கவிதை. அப்பாடலின் இடம் பெற்ற சில வரிகள்:\n\n"}
{"id": "202882", "url": "https://ta.wikipedia.org/wiki?curid=202882", "title": "உரிமையியல் சட்டம்", "text": "உரிமையியல் சட்டம்\n\nஇந்தியா, இங்கிலாந்து, வேல்சு போன்ற பொதுச் சட்டம் நிலவும் நாடுகளில் குடிமையியல் சட்டம் (\"civil law\") அல்லது தெளிவாகத் தமிழில் உரிமையியல் சட்டம் என்பது குற்றவியல் சட்டம் அல்லாத சட்டமாகும். உரிமைத் தீங்கு, நம்பிக்கை முறிப்பு, உடன்பாடு முறிப்பு போன்ற குடிமையியல் தவறுகளும் எதிர்பார்க்கப்பட்ட உடன்பாடுகளும் இந்த சட்டத்தில் வரையறுக்கப்படுகின்றன. உரிமையியல் சட்டமும், குற்றவியல் சட்டத்தைப் போலவே, நிலைமுறைச் சட்டம் என்றும் நடைமுறைச் சட்டம் எனவும் இரண்டாகப் பிரிக்கப்படுகிறது. உரிமையியல் சட்டம் தனிநபர்களிடையே அல்லது அமைப்புக்களுக்கிடையே ஏற்படும் பிணக்குகளையும் தீர்வின் முடிவில் பாதிக்கப்பட்டவருக்கு வழங்கப்பட வேண்டிய இழப்பீட்டையும் குறித்தான சட்ட அங்கமாகும். காட்டாக, ஓர் தானுந்து விபத்தில் காயமடைந்தவர் ஓட்டுநரிடம் தனக்கேற்பட்ட இழப்பிற்கு அல்லது காயத்திற்கு நட்ட ஈடு கோருவது உரிமையியல் சட்டத்தின்படி அமையும். இதற்கு மாறாக குற்றவியல் சட்டம் இழைத்தக் குற்றத்திற்கு தண்டனை வழங்குவதை வலியுறுத்துகிறது. மேற்கண்ட எடுத்துக்காட்டில் போக்குவரத்து விதிகளை மீறி விபத்து நிகழ்ந்திருந்தால் காவல்துறை குற்றவியல் சட்டத்தின்படி வழக்குத் தொடர்ந்து தண்டனை வழங்குவர்.\n\nSection::::மேற்சான்றுகள்.\n[[பகுப்பு:சட்ட மு"}
{"id": "202884", "url": "https://ta.wikipedia.org/wiki?curid=202884", "title": "கூடுகள் சிதைந்தபோது (நூல்)", "text": "கூடுகள் சிதைந்தபோது (நூல்)\n\nகூடுகள் சிதைந்தபோது என்பது எழுத்தாளர் அகில் எழுதியுள்ள 14 சிறுகதைகள் அடங்கிய ஒரு சிறுகதைத் தொகுப்பு நூல் ஆகும். இந் நூல் வம்சி பதிப்பகத்தாரால் வெளியிடப்பட்டுள்ளது.\n\n\n"}
{"id": "202888", "url": "https://ta.wikipedia.org/wiki?curid=202888", "title": "பரஞ்சோதி", "text": "பரஞ்சோதி\n\nபரஞ்சோதி என்ற பெயர் பின்வரும் தலைப்புகளைக் குறிக்கலாம்.\n"}
{"id": "202925", "url": "https://ta.wikipedia.org/wiki?curid=202925", "title": "புஷ்கர்", "text": "புஷ்கர்\n\nபுஷ்கர் இந்திய மாநிலமான ராஜஸ்தானில் உள்ள அஜ்மீர் மாவட்டத்தில் உள்ள சிறு நகரம். இந்துக்கள் வழிபடும் முக்கிய புனிதத் தலங்களில் இதுவும் ஒன்று. புஷ்கர் நகரின் புஷ்கரணி எனும் புனித குளமும், பிரம்மன் கோயிலும், ஒட்டகத் திருவிழாவும் புகழ் பெற்றவையாகும். அருகில் உள்ள பெரு நகரம் அஜ்மீர்.\n\nSection::::பெயர்க் காரணம்.\nபுஷ்கர் என்றால் சமசுகிருதத்தில் நீலத்தாமரை என்று பொருள்.. இந்துக்களின் புராணத்தின்படி, பிரம்மா பூமியில் செய்யவிருக்கும் யாகத்திற்கு இடம் தேவைப்பட்டது. இதனால், அன்னம் தாமரையை இடும் இடத்தை, தேர்வு செய்யலாம் என்ற யோசனை எழவே, அவ்வாறே செய்யப்பட்டது. தாமரை மலர் விழுந்த இடமே புஷ்கர் எனப்பட்டது. தாமரைக் கொடிகள் நிறைந்த குளத்தை புஷ்கரணி என்பர்.\n\nSection::::மக்கள் வகைப்பாடு.\n2001ஆம் ஆண்டின் மக்கட்தொகை கணக்கெடுப்பின்படி, புஷ்கர் நகரத்தின் மொத்த மக்கட்தொகை 14,789, அவர்களில் ஆண்கள் 54<nowiki>விழுக்காடு</nowiki>, பெண்கள் 46விழுக்காடு. எழுத்தறிவு 69விழுக்காடு, ஆறு வயதிற்குட்டவர்கள் 14விழுக்காடு ஆகும்.\n\n"}
{"id": "202926", "url": "https://ta.wikipedia.org/wiki?curid=202926", "title": "குருதிச் செவ்வணு புற்றுநோய்", "text": "குருதிச் செவ்வணு புற்றுநோய்\n\nகுருதிச் செவ்வணு புற்றுநோய் (Polycythemia rubra veera ) எனபது இரத்தத்தில் மிக அதிக அளவில் முழுவளர்ச்சி அடையாத செவ்வணுகள் காணப்படும் ஒரு நோயாகும்.வெகு அரிதாகக் காணப்படும் நோய்.செவ்வணுக்களின் எண்ணிக்கை மிகவும் அதிகரித்துக் காணப்படும்.எலும்பின் மென்பொருளில் தோன்றும். முடிவில் எலும்பு மென்பொருள் தளர்வுற்றுச் செயலற்றுப் போகும். இந்நிலையில் வெள்ளை அணுக்களின் முன்னோடிகள் பெருகி,பின் லுகிமியா என்னும் குருதிப் புற்றும் தோன்றக்கூடும்.\n\nஅறிகுறிகள்; அதிகத் தலை வலி, தளர்ச்சியும் கூடவேக் காணப்படும். கணையம் பெரிதாக வீக்கமுற்றுக் காணப்படும். செவ்வணுக்களின் அதிகரித்த எண்ணிகை அவைகளின் பருபனளவு கூடக் காரணமாய் அமைந்து,அதன் காரணமாக இரத்தக் குழாய்கள் வெடித்து உதிரக் கசிவு ஏற்பட வாய்பாகும். செவ்வணுக்களின் எண்ணிக்கை 10 மில்லியன் அளவாக உயரக்கூடும்.பொதுவாக 45% ஆகு உள்ள அதன் பருமனளவு அதிகரித்துக் காணப்படும்.\n\nபோதுமான அளவு ஆக்சிஜன் இல்லாத போதும் செவ்வணுக்களின் எண்ணிக்கை அதிகரித்துக் காணப்படும். இந்நிலை இதய,நுரைஈரல் நோயினாலும் உயர்ந்த மலைப்பாங்கான இடங்களில் வாழ்பவர்களிடமும் காணப்படலாம். சில சிறுநீரகம் தொடர்பான நோயினாலும் குறிப்பாக சிறுநீரப் புற்றுநோய் கண்டவர்களிடமும் செவ்வணு அதிகரித்துக் காணப்படும். எனவெ காரணங்களைத் தெளிவாகத் தெரிந்து செயல்பட வேண்டும். எலும்பு மென்பொருள் ஆய்வு நிலைமையினைத் தெளிவாகக் காட்டவல்லது.\n\nமருத்துவம் ; நோயாளியின் செவ்வணுக்களின் எண்ணிக்கையினைக் குறைக்க வேண்டும். இது\n\nஅ) கதிர் மருத்துவம்\n\nஆ) வேதி மருந்துச் சிகிச்சை\n\nஇ) நாளங்களை வெட்டி குருதியினை அகற்றும்-வடிக்கும்- முறை.\n\nஆக மூன்று வகைகளில் மருத்துவம் மேற்கொள்ளப்படுகிறது.குருதி வடிப்பு முறையில் குருதியின் பருமனளவு குறைக்கப்படலாம்.ஆனாலும் குருதி பாகுநிலையில் இருப்பதால் ,வடித்து அகற்றுவது கூட கடினமாக இருக்கிறது. மேலும் இதன் விளைவும் தற்காலிகமானதே.ஏனெனில் நோயின் காரணத்தினை இது எவ்வகையிலும் பாதிப்பதில்லை. வேதி மருந்து சிகிச்சையில் பூசல்பான்(Busulphan )எனும் மருந்து அதிகம் பயன்படுகிறது. அடிக்கடிக் கொடுக்கபட வேண்டும்.உயிரணுக்களைத் தாக்கும் நச்சுத் தன்மையுடையது. கதிர் மருத்துவம் சிறந்ததாக உள்ளது.\n\nகதிர்வீச்சு பொதுவாகக் கணையத்திற்குக்( Spleen) கொடுக்கப்படுகிறது.கதிர்வீச்சிக் குளியல் (Radiation bath ), கழுத்து முதல் இடுப்பு வரையுள்ளப் பகுதிக்கு கதிர் மருத்துவம் கொடுப்பது என பல முறைகளுள்ளன.தற்போது கதிரியக்கமுடைய பாசுபரசு 32 பயன்படுத்தப்படுகிறது. இத்தனிமம் எல்லா உயிரணுக்களிலும் காணப்படும் ஒரு தனிமமாகும். எனவே விரைந்து பெருகும் உயிரணுக்களில் சற்று அதிகமாகவே இது காணப்படும். எலும்பு மென் பொருளிலும் சேருகிறது. 1 முதல் 2 மெகா பெக்கரல் (MBq ) பாசுபரசு 32 ஊசிமூலமும் 8 முதல் 12 மி.க்யூரி அளவு வாய்வழியாகவும் நோயாளிக்கு, நோயின் தன்மையைப் பொறுத்து கொடுக்கப்படுகிறது. வெளிநோயாளியிகவே மருத்துவம் பெறலாம். கொடுக்கப்பட்ட மருந்து மலம் ,சிறுநீர் வழி வெளிப்பட்டு விடுகிறது.6 முதல் 8 வாரங்களில் செவ்வணுக்களின் எண்ணிக்கை்கை குறையத்தொடங்குகிறது. மீண்டும் 3 மாதங்கள் கழிந்து மருத்துவம் செய்யப்பட வேண்டும். இவையாவும் நோயாளியின் நிலை, செவ்வணுக்களின் எண்ணிக்கை இவைகளைப் பொறுத்திருக்கிறது.\n\nஒருமுறை பாசுபரசு 32 கொடுத்தாலே 85% நோயாளிகளிடம் நல்ல பலன் கிடைக்கிறது. பலனளிக்காத வர்களுக்கு பிறமருந்துகளும் குருதி அகற்றும் முறையும் மேற்கொள்ளப்படுகின்றன. 2 வருடங்களாவது நோயாளி,நோயறிகுறி இன்றி நலமாக உள்ளார். P 32 கொடுப்பதாலும் லுக்கிமியா தோன்றும் வாய்ப்பு சற்று அதிகமாகலாம். இல்லாவிடினும் லுக்கிமியா வரும். P 32 மருத்துவமே இப்போதைக்கு சிறந்ததாகக் கருதப்படுகிறது.\n\nமருத்துவமே இல்லாமலும் நோயாளி 5 வருடங்கள் வாழக்கூடும். இன்றைய மருத்துவம் இதனை இரட்டிப்பாக்கி உள்ளது. மென்பொருள் செயலற்ற நிலையில் இறப்பு ஏற்படுகிறது.\n\nP →→→→ β (14 நாள்கள்)→→ S இங்கு β துகள்களே அழிவினைச் செய்கின்றன.\n"}
{"id": "202927", "url": "https://ta.wikipedia.org/wiki?curid=202927", "title": "சம்பந்தன் (எழுத்தாளர்)", "text": "சம்பந்தன் (எழுத்தாளர்)\n\nகந்தையா திருஞானசம்பந்தன் (20 அக்டோபர் 1913 - 7 சனவரி 1995) என்னும் இயற்­பெயர் கொண்ட சம்­பந்தன் ஈழத்தின் சிறுகதை எழுத்தாளரும், கவிஞரும் ஆவார்.\n\nSection::::வாழ்க்கைக் குறிப்பு.\nசம்பந்தன் யாழ்ப்பாணம் திருநெல்வேலியில் கந்­தையா, இரா­ச­மணி ஆகியோருக்குப் பிறந்தவர். பண்­டி­த­மணி சி. கணபதிப்பிள்ளையின் மாணாக்கர். திரு­நெல்­வேலி சைவ வித்­தி­யா­சா­லையில் ஆசி­ரி­ய­ராகப் பணி­யாற்­றி­யவர்.\n\nSection::::எழுத்தாளராக.\nசம்பந்தனின் முதலாவது சிறுகதை \"தாராபாய்\" 1938 ஆம் ஆண்டில் கலை­ம­களில் வெளிவந்­தது. இவரது 11 கதை­கள் கலைமகளில் வெளிவந்தன. இது தவிர மறுமலர்ச்சி, கலைச்செல்வி, கிராம ஊழியன், ஈழகேசரி ஆகிய இதழ்களிலும் இவரது சிறுகதைகள் வெளிவந்தன. 1966 ஆகத்து மாத விவேகி இதழ் சம்பந்தன் சிறுகதை மலராக அவரது ஐந்து சிறுகதைகளைத் தாங்கி வெளிவந்தது. இலங்கை இலக்கியப் பேரவை 1998 ஆம் ஆண்டில் சம்பந்தன் சிறுகதைகள் என்ற சிறுகதைத் தொகுதியை வெளியிட்டது. இத்தொகுதியில் 10 சிறுகதைகள் அடங்கியிருந்தன.\n\n1960களில் கவிதைகள் எழுத ஆரம்பித்தார். 1963 ஆம் ஆண்டில் இவர் எழுதித் தயாராக வைத்திருந்த சாகுந்தல காவியம் 1987 ஆம் ஆண்டிலேயே நூலாக வெளிவந்தது. கலைமகள் ஆசிரியர் கி. வா. ஜகந்நாதன் இந்நூலுக்கு அணிந்துரையும், பண்டிதமணி ஆசியுரையும் வழங்கியிருந்தனர்.\n\nSection::::இறுதிக் காலம்.\n1990 ஆம் ஆண்டில் இலண்டனுக்குப் புலம் பெயர்ந்து சென்றார். அங்கிருந்து அவர் எழுதிய பாவிய மகளிர் எழுவர் பற்றிய நூல் தர்மவதிகள் என்ற தலைப்பில் அவர் இறந்த பின்னர் 1997 ஆம் ஆண்டில் வெளிவந்தது. இந்நூலுக்கு பேராசிரியர் கா. சிவத்தம்பி அணிந்துரை வழங்கியிருந்தார்.\n\nSection::::நினைவு.\nசம்பந்தனின் நினைவாக ஆண்டு தோறும் சம்பந்தன் விருது எனும் இலக்கிய விருது வழங்கப்பட்டு வருகிறது.\n\n"}
{"id": "202930", "url": "https://ta.wikipedia.org/wiki?curid=202930", "title": "தெலுங்கானா மக்களின் ஆயுதப் போராட்டம் (1946-1951)", "text": "தெலுங்கானா மக்களின் ஆயுதப் போராட்டம் (1946-1951)\n\nதெலுங்கானா மக்களின் ஆயுதப் போராட்டம் (1946-1951) என்பது, இந்தியாவில் ஆந்திர மாநிலத்தில் 1946 ஆண்டு‍ முதல் 1951 அக்டோபர் 21 வரை நடைபெற்ற தெலங்கானா விவசாயிகளின் ஆயுதப் போராட்டத்தைக் குறிக்கும். 16 ஆயிரம் சதுர மைல்கள் பரப்பளவிற்குள் 3 ஆயிரம் கிராமங்களில் வாழ்ந்திருந்த சுமார் 30 லட்சம் விவசாய மக்கள், கம்யூனிஸ்டுகளின் தலைமையில் ஐந்து ஆண்டுகள் வரை நடத்திய ஆயுதந்தாங்கிய போராட்டம் நடத்தினர். \n\nSection::::வரலாறு‍.\nநல்கொண்டா, வாரங்கால், கம்மம் ஆகிய மூன்று மாவட்டங்களில் கிராம ராஜ்யமே அமைந்தது எனலாம். முதலில் ஹைதராபாத் நிஜாமின் ரஜாக்கர்கள் போலீஸ், பின் இந்திய அரசின் போலீஸ், ராணுவம் இவை அனைத்தையும் எதிர்த்து விவசாய மக்களின் ஆயுத எழுச்சியாக இது நடந்தது. விவசாய சீர்திருத்தங்கள், குறைந்த பட்சக்கூலி, குத்தகை விவசாயிகள் பாதுகாப்புச் சட்டம் போன்ற பல முயற்சிகளை அரைகுறையாகவாவது அரசாங்கம் மேற்கொள்ள இப்போராட்டம் வகை செய்தது. \n\nஇந்தப் போராட்டத்தின் விளைவாகத்தான் மொழி வழி அடிப்படையில் மாநிலங்கள் சீரமைக்கப்பட வேண்டுமென்று இந்திய அரசு‍ முடிவுக்கு‍ வந்தது. கேரளாவின் புன்னப்புரா வயலாரிலும், வங்காளத்திலும், ஆந்திரத்திலும் இவ்வாறு கட்சி நடத்திய போராட்டங்களின் விளைவாகவே தேசிய அரசியலில் அங்கீகரிக்கப்பட்ட அரசியல் கட்சியாக கம்யூனிஸ்ட் கட்சி உருவாகியது; 1952-ம் ஆண்டின் பொதுத் தேர்தலின் போது முதல் நாடாளுமன்றத்தில் தனிப் பெரும் எதிர்க்கட்சிக் குழுவாகவும் இடம் பெற்றது. \n"}
{"id": "202934", "url": "https://ta.wikipedia.org/wiki?curid=202934", "title": "முன்வரலாற்றுக்காலக் குருத்தெலும்பு மீன்களின் பட்டியல்", "text": "முன்வரலாற்றுக்காலக் குருத்தெலும்பு மீன்களின் பட்டியல்\n\nகுருத்தெலும்பு மீன்களின் பேரினம் (உயிரியல்)|பேரினங்களைப் (இலத்தீன்:\"chondrichthyes\"), இவற்றின் தொல்லுயிர் எச்சம் முதல் இங்கு பட்டியல் இடப்படுகிறது. இப்பட்டியல், உள்ளூர் பெயர்களைக் கொண்டு உருவாக்கப்படவில்லை. பொதுவாக விலங்கியலாளர்களால் ஏற்றுக் கொள்ளப்பட்ட பேரினங்களின் பெயர்களைக் கொண்டு மட்டும், இப்பட்டியல் உருவாக்கப்படுகிறது. பிற பேரினப்பெயர்கள் தவிர்க்கப்பட்டன.\nஇப்பட்டியலில் 376 பேரினப்பெயர்கள் இருக்கின்றன. † (dagger) குறியீடு, காலத்தால் அழிந்த பேரினங்களைக் குறிக்கிறது. தற்போது இருக்கும் பேரினங்கள், தடிமனாகக் காட்டப்பட்டுள்ளன.\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\n\nSection::::மேற்கோள்கள்.\nஎடுத்தாளப்படாதப் பேரினங்கள், மேற்கோளாக பின்வருமாறு காட்டப்படும்:\n\n"}
{"id": "202941", "url": "https://ta.wikipedia.org/wiki?curid=202941", "title": "பழவந்தாங்கல் தொடருந்து நிலையம்", "text": "பழவந்தாங்கல் தொடருந்து நிலையம்\n\nபழவந்தாங்கல் ரயில் நிலையம், சென்னை கடற்கரை - செங்கல்பட்டு ரயில் பாதையில் உள்ள ரயில் நிலையம். இந்த நிலையத்தை நங்கநல்லூர், பழவந்தாங்கல், இந்து காலனி, மடிப்பாக்கம், மீனம்பாக்கம் ஆகிய பகுதி மக்கள் பயன்படுத்துகின்றனர். \n\n"}
{"id": "202948", "url": "https://ta.wikipedia.org/wiki?curid=202948", "title": "ஏதோன் தோட்டம்", "text": "ஏதோன் தோட்டம்\n\nஏதோன் தோட்டம் (\"Garden of Eden\", எபிரேயம் גַּן עֵדֶן, \"Gan ʿEdhen\") என்பது ஆதியாகமத்தில் (ஆதியாகமம் 2-3) அதிகமாகவும், எசேக்கியேல் நூலிலும், எசாயா நூலிலும் மற்றும் பழைய ஏற்பாட்டில் பல இடங்களிலும் நேடியாகவும், மறைமுகமாகவும் விவிலியத்தில் குறிப்பிடப்பட்டுள்ள ஒர் தோட்டமாகும். முன்பு \"ஏதோன்\" (\"Eden\") என்ற பதம் அக்காதியச் சொல்லான \"எடினு\" (\"edinnu\") என்பதிலிருந்து பெறப்பட்டு, \"வெறுமை\" அல்லது \"பரந்த சமவெளி\" எனும் அர்த்தமுடைய சுமேரிய மொழிச் சொல்லிருந்து பெறப்பட்டது என்றாலும், தற்போது இது அரமேயத்திற்கு மிகவும் நெருக்கம் உள்ளதாக \"செழிப்பான, நன்கு நீரூட்டப்பட்டது\" என அர்த்தம் கொள்ளப்படுகிறது என நம்பப்படுகிறது. விவிலியம் ஆதாமும் ஏவாளும் ஆடையின்றி தோட்டத்தில் உலாவியதாகக் குறிப்பிடுகின்றது.\n\n"}
{"id": "202949", "url": "https://ta.wikipedia.org/wiki?curid=202949", "title": "வில்லியம் ஆர்ச்சர் போர்ட்டர்", "text": "வில்லியம் ஆர்ச்சர் போர்ட்டர்\n\nவில்லியம் ஆர்ச்சர் போர்ட்டர் (1825 - 16 ஜூலை 1890) ஒரு பிரிட்டிஷ் வழக்கறிஞர் மற்றும் கல்வியாளர். இவர் கும்பகோணம் அரசு கலைக் கல்லூரியின் முதல்வராக பணியாற்றினார். மேலும் மைசூர் மகாராஜாவிற்கு ஆசிரியர் மற்றும் செயலாளராகவும் பணியாற்றினார்.\n\nSection::::ஆரம்ப கால வாழ்க்கை மற்றும் படிப்பு.\nபோர்டர்ட்ரும்லீ, அயர்லாந்தில் 1825ல் பிறந்தார். அவர் கிளாஸ்கோ பல்கலைக்கழகத்தில் 1841 முதல் 1845 வரை கல்வி கற்றார். மேலும் கேம்ப்ரிட்ஜ், ட்ரினிட்டி கல்லூரிகளில் 1845ல் சேர்ந்தார். போர்ட்டர் 1859 இல் பார்க்கு அழைக்கப்பட்டார்.\n\n"}
{"id": "202950", "url": "https://ta.wikipedia.org/wiki?curid=202950", "title": "டி. கோபால் ராவ்", "text": "டி. கோபால் ராவ்\n\nராய் பகதூர் தண்டலம் கோபால ராவ் (1832 - மே 11, 1886)(மராத்தி: तंडलं गोपाळ राव) ஒரு இந்தியக் கல்வியாளர். வில்லியம் ஆர்ச்சர் போர்ட்டருடன் இணைந்து, கும்பகோணம் அரசு கலைக் கல்லூரியின் ஆரம்பக் கட்டங்களில் அதன் வளர்ச்சிக்குக் காரணமாக இருந்தவர்.\n"}
{"id": "202953", "url": "https://ta.wikipedia.org/wiki?curid=202953", "title": "யூரோகொப்டர் டைகர்", "text": "யூரோகொப்டர் டைகர்\n\nயூரோகொப்டர் டைகர் (\"Eurocopter Tiger\") என்பது 2003 இல் சேவைக்கு பயன்படுத்திய நான்கு இதழ்கள், இரட்டைப் பொறி தாக்குதல் உலங்கு வானூர்தி. யூரோகொப்டர் நிறுவனத்தினால் தயாரிக்கப்பட்ட இது செருமனியில் \"டைகள்\" என்றும் பிரான்சில் \"டைகிரே\" எனவும் அழைக்கப்படுகிறது.\n"}
{"id": "202961", "url": "https://ta.wikipedia.org/wiki?curid=202961", "title": "பிரான்சிஸ் புக்கானன்-ஹாமில்டன்", "text": "பிரான்சிஸ் புக்கானன்-ஹாமில்டன்\n\nமுனைவர் பிரான்சிஸ் புக்கானன்-ஹாமில்டன் (\"Francis Buchanan-Hamilton\"), பொதுவாக பிரான்சிஸ் ஹாமில்டன் என்றழைக்கப்படுபவர் (1762-1829) கிழக்கிந்திய கம்பனியில் மருத்துவ அலுவலராக பணிபுரிந்தவராவார். ஆய்வாளர் மற்றும் இயற்கை ஆர்வலர்.\n\nSection::::பிறப்பு.\nஇவர் ச்பிட்டல் தாமஸ் புக்கானன் மற்றும் எலிசபெத் ஹாமில்டனின் மூன்றாவது மகன். 15ஆம் நாள் பிப்ரவரி மாதம் 1762ல் பிறந்தார்.\n\nSection::::முக்கியத்துவம்.\nகிழக்கிந்தியக் கம்பெனியின் கவர்னர் ஜெனரல் வெல்லஸ்லியின் அவர்களின் உத்தரவின் பேரில் சென்னையிலிருந்து மேற்குக் கடற்கரையிலுள்ள கனரா வரை, தரை வழியே பயணம் மேற்கொண்டார். ஆங்கிலம் மற்றும் ஐரோப்பிய மொழிகளை மட்டும் அறிந்த ஆங்கிலேய அதிகாரிகளால், ஆட்சியைச் சிறப்பாக நடத்த இயலாது என்பதை உணர்ந்த கம்பெனி அரசு, கலெக்டர், நீதிபதி, காவல்துறை அதிகாரிகள் போன்றோர் உள்ளூர் மொழியைக் கற்க வேண்டும்; அதற்கான தேர்வுகளில் தேர்ச்சி பெறவேண்டும் என்று 1800-ஆம் ஆண்டிலேயே உத்தரவைப் பிறப்பித்தது.\n\n"}
{"id": "202966", "url": "https://ta.wikipedia.org/wiki?curid=202966", "title": "திருமூர்த்தி மலை", "text": "திருமூர்த்தி மலை\n\nதிருமூர்த்தி மலை, தமிழ் நாட்டில் திருப்பூர் மாவட்டத்தில் அமைந்துள்ள சுற்றுலாத் தலம் மேற்குத் தொடர்ச்சி மலையில், ஆனைமலைத் தொடரின் அடிவாரத்தில் உள்ளது. பல தமிழ், தெலுங்கு, கன்னட, மலையாளத் திரைப்படங்கள் இங்கு காட்சியாக்கப்பட்டவை. பரஞ்சோதியார் ஆசிரமும்,தமிழகத்தின் முதல் யோக கல்லூரியான ஸ்ரீ பரஞ்ஜோதி யோக கல்லூரியும், ஆதிரை, அனுசுயா கோயில்களும் இங்குள்ளன. அமராவதி மலையும், முதலைப் பண்ணையும் அருகிலுள்ளன.\n\nமூணார், வால்பாறை ஆகிய சுற்றுலாத் தலங்களுக்கு அருகில் அமைந்துள்ளது.\n\nSection::::இவற்றையும் காண்க.\nதிருமூர்த்தி அணை\n"}
{"id": "202967", "url": "https://ta.wikipedia.org/wiki?curid=202967", "title": "பெர்லின் சண்டை", "text": "பெர்லின் சண்டை\n\nபெர்லின் சண்டை (\"Battle of Berlin\") என்பது சோவியத் படைகளினால் பெர்லினை இலக்காகக் கொண்டு நடத்தப்பட்ட தந்திரோபாய வலிந்து தாக்குதல் நடவடிக்கையும், இரண்டாம் உலகப் போரின் ஐரோப்பியக் களத்தின் இறுதி பாரிய வலிந்து தாக்குதல் சண்டையுமாகும்.\n\n12 சனவரி 1945இல் செஞ்சேனை விஸ்டுலா-ஒடர் வலிந்து தாக்குதல் நடவடிக்கையின் விளைவாக செருமனியின் முன்னரங்களை நிலைகளை உடைத்து மேற்காக தூரம் கிழக்கு பெருசிய வலிந்து தாக்குதல், கீழ் சிலேசியன் வலிந்து தாக்குதல், கிழக்கு பெமரேனியன் வலிந்து தாக்குதல், மேல் சிலேசியன் வலிந்து தாக்குதல் ஊடாக முன்னேறி, பெர்லினுக்கு கிழக்காக தூரத்தில் ஒடர் ஆற்றை ஒட்டி தற்காலிகமாக நின்றது. வலிந்து தாக்குதல் மீண்டும் ஆரம்பித்ததும், இரு சோவித் முன்னனி தரைப்படைக் குழுக்கள் பெர்லினின் கிழக்கு மற்றும் மேற்கில் தாக்குதல் நடத்தும்போது, மூன்றாவது தோற்கடிப்பு பெர்லினின் வடக்கில் நிலையிலிருந்த செருமன் படைகள் மேற்கொள்ளப்பட்டது. பெர்லின் சண்டை 20 ஏப்பிரல் முதல் 2 மே காலை வரை நீடித்தது.\n"}
{"id": "202972", "url": "https://ta.wikipedia.org/wiki?curid=202972", "title": "மகாநாகன்", "text": "மகாநாகன்\n\nமகாநாகன் என்பது இலங்கையில் அரசாண்ட மன்னர்கள் வைத்துக்கொண்ட பெயர்.\n\n"}
{"id": "202974", "url": "https://ta.wikipedia.org/wiki?curid=202974", "title": "ஜார்ஜ் வெஸ்டிங்ஹவுஸ்", "text": "ஜார்ஜ் வெஸ்டிங்ஹவுஸ்\n\nஜார்ஜ் வெஸ்டிங்ஹவுஸ் (\"George Westinghouse, Jr.\", அக்டோபர் 6, 1846 – மார்ச் 12, 1914) அமெரிக்கத் தொழிலதிபரும், பொறியியலாளரும் ஆவார். இவர் தொடருந்துக் காற்றுத் தடுப்புக் கருவியை கண்டுபிடித்தவர். அத்துடன் மாறுதிசை மின்னோட்ட மின்சார நாற்காலி உட்பட மின்துறையில் பல கண்டுபிடிப்புகளுக்குக் காப்புரிமை பெற்றார். தனது முதலாவது காப்புரிமத்தை தனது 19வது அகவையில் பெற்றார். வெஸ்டிங்ஹவுஸ் எலக்ட்ரிக் நிறுவனம் நிறுவனர். 1911 ல் ஜார்ஜ் வெஸ்டிங்ஹவுஸ் அவர்கட்கு ஐஇஇஇ இன் எடிசன் மெடல்' மாறுதிசை மின்னோட்டதில் அவருடைய மெச்சத்தக்க சாதனைகாக வழங்கபட்டது'.அவருடைய பத்துஒன்பதாம் வயதில் அவருடைய முதல் கண்டுபிடிப்பான ரோட்டரி நீராவி இயந்திரம் உலகிற்கு அளித்தார்.\nஅவர்கள் தமது முதல் காப்புரிமை 1865 ரோட்டரி நீராவி இயந்திரதிர்க்குகாக வழங்கப்பட்டது.\n\nநிகோலா டெஸ்லா அவர்கள் ஜார்ஜ் வெஸ்டிங்ஹவுஸ் பற்றி குறிப்பிடுகையில் எனது மாறுதிசை மின்னோட்ட பல இன்னல்கள் மத்தியில் அன்றைய சூழ்நிலையில் மன உறுதியோடு எடுத்து பணம் பதவிகளுக்கு எதிராக ஜெயித்து காட்டியவர்.அமெரிக்காவின் ஒரு தலைசிறந்த மனிதர் அவர்களுக்கு இந்த மனிதஇனம் அவர்கட்கு பெருதும் கடமை பட்டு உள்ளது. \nதாமஸ் அல்வா எடிசன் அவர் கண்டு பிடித்த நேர்திசை மின்னோட்டம் பெருபான்மை வகித்து வந்த அமெரிக்காவில் அவர்கட்கு போட்டியாக மாறுதிசை மின்னோட்ட மின்சாரம் வெஸ்டிங்ஹவுஸ் பயன் படுத்தி மெய்பித்து காண்பித்தார்.\n\nஅவர் மாறுதிசை மின்னோட்டதில் கொண்டு இருந்த அசைக்க முடியாத நம்பிக்கை அவரை 1886இல் வேஸ்டிங்ஹவுஸ் மின்சார கம்பெனி உருவாக பெரும் பாடுபட்டார். அவர் தம் நெடுநாள் அசை என்ன வென்றால்\n\n1896 இல் நயாகரா நீர்விழ்ச்சில் இருந்து உருவகபடும் நீர்மின் மின்சாரம் .உண்டாக்க பட்ட அதற்கான உற்பத்தி நிலையங்கள் அதன் நுகர்வு மையங்கள் விட வெகு தொலைவில் வைக்க முடியும் என நிருப்பித்து காட்டியவர் .நயாகராவில் இருந்து 20 மைல் தொலைவில் நியூயார்க் அருகே உள்ள பப்பாலோ என்னும் இடத்திற்கு பெருமளவு மின்சாரம் உற்பத்தி செய்து அனுப்பட்டது . இதன் மூலம் மாறுதிசை மின்னோட்டதில் கடத்தும் ஆற்றல் நேரோட்டப்பிறப்பாக்கியை விட மேம்பட்டது என மெய்ப்பித்து செயல்விள்ளகினர் .\n\nSection::::வெஸ்டிங்ஹவுஸ் எலக்ட்ரிக் நிறுவனம்.\nவெஸ்டிங்ஹவுஸ் எலக்ட்ரிக் நிறுவனம் ஒரு அமெரிக்க தயாரிப்பு நிறுவனம் ஆகும்.இது ஜனவரி 8, 1886 இல் நிறுவப்பட்டது.அவர்கள் அமெரிக்காவில் முழுவதும் மின்சாரம் கொண்டு வர உதவினார்கள். இவர்களின் பெரிய தொழிற்சாலைகள் கிழக்கு பிட்ஸ்பர்க், பென்சில்வேனியா, இல் அமைந்து உள்ளது\nவிசையாழி மற்றும் சுருள்கள் அங்கு செய்யப்பட்டது.இந்த நிறுவனம் தொலைதூர மின் பரிமாற்றம் மற்றும் உயர் மின்னழுத்த மாற்று மின்னோட்ட ஒலிபரப்பு முன்னோடியாக விளங்கியது .<br>\nநிக்கோலா தெஸ்லா வெஸ்டிங்ஹவுஸ் உடன் இணைந்து மாறுதிசை மின்னோட்டம் மின்மாற்றி உருவாக்கினர் .இந்த மாறுதிசை மின்னோட்டம் மின்மாற்றி பல பயனளிகளுகாக இவர்கள் உருவாக்கினர்.இந்த மின்மாற்றி மின்சாரத்தை வெகுதொலைவில் உள்ள இடத்திற்கு மின்சாரத்தை கடத்தும் வல்லமை பெற்று இருந்தது .பொதுமக்களிடம் பல செயல் விளக்கம் கொடுத்தபிறகு சிகாகோவில் நடத்த கொலம்பியன் பொருட்காட்சியில் 1893 ஆம் ஆண்டு நிக்கோலா தெஸ்லா மற்றும் வெஸ்டிங்ஹவுஸ் இணைந்து செய்த மாறுதிசை மின்னோட்ட மின்மாற்றி முதன்மையான மின்னோட்ட மின்மாற்றி யாக உருவெடுத்தது .அதை தொடர்ந்து மின்சாரத்தை கடத்தும் 95 சதவிகித மின்மாற்றி இவர்களுடைய மாறுதிசை மின்னோட்ட மின்மாற்றி யாக மாற்றப்பட்டது.<br>\nஇந்த நிகழ்வில் இவர்களுக்கு ஏற்பட்ட புகழ் வெஸ்டிங்ஹவுஸ் அவர்கள் மறைவிற்கு பிறகும் 1914 வரை நிடித்தது .\nஇருபதாம் ஆம் நூற்றாண்டின் போது, வெஸ்டிங்ஹவுஸ் பொறியாளர்கள் மற்றும் விஞ்ஞானிகள் 28,000 மேற்பட்ட காப்புரிமைகள் அமெரிக்க அரசாங்கம் வழங்கியது , காப்புரிமைகள் பெற்றதில் இந்த நிறுவனம் மூன்றாவது மிக பெரிய நிறுவனமாக உள்ளது .\nஏபி1000அனு மின் நிலையம் அணுசக்தி பாதுகாப்பு கருத்து ஏற்ப வடிவமைக்கப்பட்டுள்ளது வெஸ்டிங்ஹவுஸ் எலக்ட்ரிக் நிறுவனம் மூலம் விற்கப்படுகிறது .\n1888: ஜார்ஜ் வெஸ்டிங்ஹவுஸ் ஒரு மின்முனை ஏசி அமைப்பு காப்புரிமைகள் நிகோலா டெஸ்லா இருந்து மற்றும் ஒரு தூண்டல் மோட்டார் வாங்கியது.\n\nSection::::வெஸ்டிங்ஹவுஸ் எலக்ட்ரிக் நிறுவனம் நகர்விகளின் பட்டியல்.\nவெஸ்டிங்ஹவுஸ் எலக்ட்ரிக் நிறுவனத்துடன் கட்டப்பட்ட அல்லது விற்பனை செய்யப்பட்ட நகர்விகளின் வெஸ்டிங்ஹவுஸ், 1905 ம் ஆண்டு தங்கள் ரயில் கார் வணிக தொடங்கி 1954 முடிவடைந்தன\nSection::::சர்வதேச நடவடிக்கைகள்.\nSection::::அமெரிக்கா.\n, ஆறு அமெரிக்காவில், 2009 ஆம் ஆண்டு ஜனவரி, ஆறு ஏபி1000 அனு உலை உத்தரவிட்டார்கள், மற்றும் பல வாடிக்கையாளர்கள் தங்கள் விருப்ப தொழில்நுட்பமாக ஏபி1000 அனு உலை தேர்வு செய்கின்றனர் . அவர்கள் புதிய அணு ஆலைகள் அமைக்க முடிவு செய்ய வேண்டும் என்றால் \nSection::::ஐரோப்பா.\nவெஸ்டிங்ஹவுஸ் எலக்ட்ரிக் நிறுவனம் பல முழுமையாக சொந்தமான கிளை ஆட்சி நிறுவனம் ஐரோப்பாவில்.சுமார் 400 ஊழியர்கள் இப்போது பிரான்சில் வெஸ்டிங்ஹவுஸ் நிறுவனத்தின் பகுதியாக இருக்கின்றன.\nSection::::ஆப்ரிக்கா.\nவெஸ்டிங்ஹவுஸ் தென் ஆப்ரிக்கா புதிய அணுசக்தி ஆலைகள் இறுதி கூறல் வழிமுறை உள்ள இரண்டு விற்பனையாளர்கள் ஒன்றாகும். \nSection::::ஆசியா.\nகொரிய குடியரசின், வெஸ்டிங்ஹவுஸ் 1970 முதல் புதிய அணு உலைகளை ஈடுபட்டு வருகிறது, இப்போது வருடத்திற்கு ஒரு அடிப்படையில் விகிதத்தில் வரிசையில் ஒரு புதிய ஆலை கொண்டு உதவி. டிசம்பர், 2006 ஆம் ஆண்டில், சீனாவின் மாநிலம் அணுசக்தி தொழில்நுட்ப நிறுவனத்தின் 2013 வரியில் வரும் முதல் நான்கு புதிய ஏபி1000 அணு உலைகள் வழங்கும் வெஸ்டிங்ஹவுஸ் தேர்வு.\n\nSection::::வெஸ்டிங்ஹவுஸ் நினைவு சதுக்கம்.\nவெஸ்டிங்ஹவுஸ் 1914 ஆம் ஆண்டு மரணம் அடைந்தார்.\nஅவர் மரணம் அடைந்து 16 வருடங்களுக்கு பிறகு அவர் தம் நிறுவன ஊழியர்கள் 55,000 ஒருசேர அவரை புகழ்படுத்த முடிவெடுத்து .\nபிட்ட்ச்புர்க் எனும் இடத்தில் அவர்க்கு நினைவுச்சின்னம் அமைக்க முடிவு எடுத்தனர் .ஏன் என்றால் அவ்விடத்தில் தன அவர் தம் தொழில்துறை பேரரசு அமைந்து இருந்தது.\n\n200,000 அமெரிக்க டாலர் திரட்டப்பட்டு ஐந்து ஆண்டுகளில் சதுக்கம் முடிக்க பட்டது.\n\n"}
{"id": "202978", "url": "https://ta.wikipedia.org/wiki?curid=202978", "title": "காரைக்கால் வானொலி", "text": "காரைக்கால் வானொலி\n\nபுதுச்சேரி மாநிலத்தின் அங்கமான காரைக்கால் ஒரு சிறு கடற்கரை நகரமாகும். புதுச்சேரி நகரிலிருந்து 138 கி.மீ தொலைவில் உள்ள காரைக்கால் நகரவாசிகள், தங்கள் மாநிலத்து செய்திகளை வானொலி வாயிலாக அறிந்துகொள்ளும் பொருட்டு, காரைக்காலில் பண்பலை (எஃப் எம்) வானொலி 06-03-1995 அன்று தொடங்கப்பட்டது.\nகாரைப்பண்பலையின் ஒலிபரப்பு இந்திய நேரம் காலை 05.55 க்குத்தொடங்கி இரவு 10.30 க்கு நிறைவு பெறுகிறது. 100.3 மெகா ஹெர்ட்ஸ் எஃப் எம் அலைவரிசையில் 6 கிலோ வாட் சக்தியுடன் காரைக்கால் பண்பலை வானொலி இயங்குகிறது. காரைக்கால் பகுதி மட்டுமின்றி, அருகில் உள்ள தமிழ் நாட்டின் பிற ஊர்களிலும் நிறைய நேயர்களை இது கொண்டுள்ளது. தொடங்கிய காலத்தில் இருந்து நல்ல நிகழ்ச்சிகளைத் தொடர்ந்து அளித்து, பெருவாரியான நேயர்களைத் தன் வசம் ஈர்த்துள்ளது “காரைப்பண்பலை” என்று அழைக்கப்படும் காரைக்கால் வானொலி நிலையம்.\nதமிழ்த் திரைப்பாடல்கள், பக்திப்பாடல்கள், நாடகங்கள், வேளாண்மைச் செய்திகள், பல்வேறு துறைசார் வல்லுநர்களின் பேட்டிகள், கலந்துரையாடல்கள், நேயர்களோடு தொலைபேசி மூலம் உரையாடும் நிகழ்ச்சிகள், கல்வி சார்ந்த நிகழ்ச்சிகள், பெண்களுக்கான நிகழ்ச்சிகள், தமிழ் இலக்கியம் சார்ந்த நிகழ்ச்சிகள், நாட்டுப்புறப் பாடல்கள், வானிலை அறிக்கைகள், சிறப்பு நிகழ்ச்சிகள் என்று பலவகையான நிகழ்ச்சிகள் இங்கே படைக்கப்படுகின்றன. \nஉள்ளூர் வானொலிகளில், அகில இந்திய அளவில், அதிக விளம்பர வருவாய் ஈட்டிய வானொலி என்ற பெருமையும் காரைப்பண்பலைக்கு உண்டு.\n"}

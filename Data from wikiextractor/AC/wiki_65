{"id": "194874", "url": "https://ta.wikipedia.org/wiki?curid=194874", "title": "அன்ரனி ஜெகநாதன்", "text": "அன்ரனி ஜெகநாதன்\n\nமரியாம்பிள்ளை அந்தனி ஜெகநாதன் (\"Mariyampillai Antony Jeyanathan\", மே 11, 1948 - அக்டோபர் 1, 2016) இலங்கைத் தமிழ் அரசியல்வாதியும், மாகாண சபை உறுப்பினரும் ஆவார்.\n\nஅன்ரனி ஜெகநாதன் 2013 வட மாகாண சபைத் தேர்தலில் தமிழ்த் தேசியக் கூட்டமைப்பின் வேட்பாளராக முல்லைத்தீவு மாவட்டத்தில் போட்டியிட்டு 9,309 விருப்பு வாக்குகள் பெற்று வட மாகாண சபை உறுப்பினரானார். இவர் 2013 அக்டோபர் 11 ஆம் நாள் மாகாண சபை உறுப்பினராக முதலமைச்சர் க. வி. விக்னேஸ்வரன் முன்னிலையில் பதவியேற்றுக் கொண்டார். அதே நாளில் இவர் 1வது வட மாகாண சபையின் பிரதித் தலைவராக (பிரதித் தவிசாளர்) முதலமைச்சரினால் நியமிக்கப்பட்டு பதவியேற்றுக் கொண்டார்.\n\nSection::::மறைவு.\nஅன்ரனி ஜெகநாதன் 2016 சனிக்கிழமை காலை திடீர் மாரடைப்பு ஏற்பட்டு தனது 68வது அகவையில் காலமானார்.\n"}
{"id": "194879", "url": "https://ta.wikipedia.org/wiki?curid=194879", "title": "பகுதிப்படிகம்", "text": "பகுதிப்படிகம்\n\nபகுதிப்படிகம் (Quasicrystal) என்பது ஒரு வரிசையான ஆனால் கால சுழற்சியற்றதான ஒரு படிக கட்டமைப்பாகும். இதன் முழுமையான பெயர் பகுதிகால சுழற்சிப்படிகம் என்பதாகும்.\n\nகடந்த அக்டோபர் 10 அன்று நேச்சர் ஆய்விதழில் வெளியான புதிய ஆய்வில், இரண்டு இயல்பான படிகப்பொருளின் இடைமுகத்தில் ஒரு பகுதிப்படிகத்தை அறிவியலாளர்கள் உருவாக்கியுள்ளனர் எனக் கூறுகிறது.\n"}
{"id": "194880", "url": "https://ta.wikipedia.org/wiki?curid=194880", "title": "பிராவைஸ் அணிக்கோவை", "text": "பிராவைஸ் அணிக்கோவை\n\nவடிவவியல் மற்றும் படிகவியலில், பிராவைஸ் அணிக்கோவை (Bravais lattice) என்பதை அகஸ்டி பிராவைஸ் என்பவர் 1850ல் படித்து அறிந்தார். பிராவைஸ் அணிக்கோவை என்பது ஒரு தனித்த வடிவப்பெயர்ப்பு செயல்பாடுகளின் தொகுப்பு உண்டாக்கும் தனித்த புள்ளிகளின் ஒரு முடிவிலா வரிசை ஆகும். இதனை பின்வருமாறு விளக்குவர்:\n\nஇதில், \"n\" என்பவை முழு எண்கள், மேலும் a என்பவை அணிக்கோவையின் விட்டத்தில் பல வெவ்வேறு திசையில் இருக்கும் தொடக்கநிலை திசையன்கள் எனப்படும்.\n"}
{"id": "194893", "url": "https://ta.wikipedia.org/wiki?curid=194893", "title": "ஜி.டி 61", "text": "ஜி.டி 61\n\nஜி.டி 61 (GD 61) என்பது பெர்சியஸ் விண்மீன் குழாமில் காணப்படும் ஒரு வெண் குறு விண்மீன் ஆகும். இது பூமியில் இருந்து சுமார் 150 ஒளியாண்டுகள் தொலைவில் உள்ளது. இது ஒரு கோள் அமைப்பிற்கு உதவுகிறது. அந்தக் கோள் அமைப்பில், அறிவியலாளர்கள் 2013ம் ஆண்டு நீரைக் கொண்ட ஒரு சிறுகோளைக் கண்டறிந்துள்ளனர். இது பற்றிய ஆய்வினை அக்டோபர் 11, 2013 அன்று சயன்சு ஆய்விதழில் வெளியிடப்பட்டுள்ளது.\n\nவெளிசூரிய கோள்களில் இதுவே முதல் முறையாக திடமான அல்லது திரவ நீரினை அறிவியலாளர்கள் கண்டறிந்ததாகும். செரஸ் என்ற சிறுகோளைப் போன்றே அதன் நிறையில் 26% நீரினை கொண்டுள்ளது இந்து முதல் வெளிசூரிய கோள் கண்டுபிடிப்பு.\n\nSection::::மேற்கோள்கள்.\n \n"}
{"id": "194908", "url": "https://ta.wikipedia.org/wiki?curid=194908", "title": "வாழ்வளிக்கும் மரம்", "text": "வாழ்வளிக்கும் மரம்\n\nவாழ்வளிக்கும் மரம் (\"The Tree of Life\") என்பது மனித வாழ்க்கை அறிவியல், சமயம், தத்துவம், மற்றும் புராணங்களின் கருத்துப்படி ஒரு மரத்தின் பரிணாம வளர்ச்சியோடு ஒப்பிடப்படுகிறது. பூமியில் வாழும் மனிதனின் தோற்றம் இதுவரை புரியாத எந்த ஆராய்ச்சி மூலமும் கண்டுபுடிக்க முடியாத ஒரு புதிராகவே இருந்துவருகிறது. மறைமுகமாக உள்ள உள்ளிணைப்பு கொண்ட நமது உடலின் பரிணாம உணர்வு பொதுவான வம்சாவளியை கொண்ட உருவகமாக உள்ளது.\n\nSection::::மதம் மற்றும் தொன்மவியல்.\nகிராமிய கலாச்சாரம் மற்றும் அறிவியல் நினைவுகளில் மரங்கள் பெரும்பாலும் கருவுருதலின் மூலம் அழியா வரம்பெற்ற விருட்சமாக இருப்பதை நாம் காண முடிகிறது. இவற்றில் பல மரங்கள் மதங்களின் பெயரால் புகழின் உச்சத்தில் இடம்பிடித்துள்ளது.\n\nஇஸ்லாமியத்திற்கு முந்தைய பாரசீக புராணங்களில் மரங்களை பெரியதாகவும், புனிதமாகவும் கருதினர். புராணங்களில் ஆரிமன் (Ahreman) பூமியில் வளரும் அனைத்து மரங்களையும் தடுத்து அழிக்க ஒரு தவளையை உருவாக்கினார். இதன் விளைவாக, கடவுள் (Ahura மஸ்டா) மரங்களை பாதுகாக்க இரண்டு மீன்களை உருவாக்கினார். அந்த இரண்டு மீன்கள் எப்போதும் தவளையை பார்த்துக்கொண்டு அதன் செயல்பாடுகளை கவனித்துக்கொண்டும் தயாராக இருக்க வேண்டும். மஸ்டா வாழ்க்கையில் எப்போதும் நல்லது செய்யவும், ஆரிமன் அனைத்து தீயவிணைகளை கொண்டவராகவும் \"வாழ்வளிக்கும் மரம்\" கருதுகிறது.\n"}
{"id": "194909", "url": "https://ta.wikipedia.org/wiki?curid=194909", "title": "பொ. ஐங்கரநேசன்", "text": "பொ. ஐங்கரநேசன்\n\nபொன்னுத்துரை ஐங்கரநேசன் (\"Ponnudurai Ayngaranesan\") இலங்கைத் தமிழ் அரசியல்வாதியும், மாகாண சபை உறுப்பினரும், சூழலியலாளரும் ஆவார்.\n\nSection::::வாழ்க்கைச் சுருக்கம்.\nஐங்கரநேசன் யாழ்ப்பாணம் இந்துக் கல்லூரி, சென்னை கிறித்துவக் கல்லூரி ஆகியவற்றில் கல்வி கற்றவர். ஆசிரியரான இவர் யாழ்ப்பாணம் கந்தர்மடத்தில் தனியார் பயிற்சி வகுப்புகளை நடதி வந்தார்.\n\nSection::::அரசியலில்.\nஐங்கரநேசன் 2013 வட மாகாண சபைத் தேர்தலில் ஈழமக்கள் புரட்சிகர விடுதலை முன்னணியினால் பரிந்துரைக்கப்பட்டு தமிழ்த் தேசியக் கூட்டமைப்பின் வேட்பாளராக யாழ் மாவட்டத்தில் போட்டியிட்டு 22,660 விருப்பு வாக்குகள் பெற்று வட மாகாண சபை உறுப்பினரானார். இவர் வட மாகாண சபையின் வேளாண்மை, கால்நடை, நீர்ப்பாசனம், சூழல் அமைச்சராக முதலமைச்சரினால் பரிந்துரைக்கப்பட்டு 2013 அக்டோபர் 11 ஆம் நாள் மாகாண சபை உறுப்பினராகவும், அமைச்சராகவும் முதலமைச்சர் க. வி. விக்னேஸ்வரன் முன்னிலையில் பதவியேற்றுக் கொண்டார்.\n"}
{"id": "194910", "url": "https://ta.wikipedia.org/wiki?curid=194910", "title": "பெர்சியஸ் (விண்மீன் குழாம்)", "text": "பெர்சியஸ் (விண்மீன் குழாம்)\n\nபெர்சியஸ் (Perseus) என்பது வடக்கு வானில் உள்ள ஒரு விண்மீன் குழாம் ஆகும். இப்பெயர் கிரேக்க தொன்மை நாயகனான பெர்சியஸின் காரணமாக பெயரிடப்பட்டுள்ளது. இது இரண்டாம் நூற்றாண்டின் வானியல் வல்லுநர் டாலமி அவர்கள் பட்டியலிட்ட 48 விண்மீன் குழாங்களில் ஒன்றாகும். உலகளாவிய வானியல் ஒன்றியத்தின் 88 தற்கால விண்மீன் குழாங்களுள் ஒன்றாகவும் உள்ளது.\n"}
{"id": "194917", "url": "https://ta.wikipedia.org/wiki?curid=194917", "title": "உலகளாவிய வானியல் ஒன்றியம்", "text": "உலகளாவிய வானியல் ஒன்றியம்\n\nஉலகளாவிய வானியல் ஒன்றியம் (International Astronomical Union) என்பது மெய்யியல் முனைவர் பட்டமோ அல்லது அதற்கும் மேலோ தேர்ச்சிப்பெற்ற தொழிலார்ந்த வானியல் வல்லுநர்கள் இணைந்த கூட்டமைப்பாகும். இதுவே வானில் காணப்படும் அனைத்து விண்வெளிப் பொருட்களுக்கும் பெயரிடவும், பிற கண்டுபிடிப்புகளை அங்கீகரிக்கவும் அதிகாரம் கொண்ட உலகளாவிய இயக்கம் ஆகும்.\n"}
{"id": "194923", "url": "https://ta.wikipedia.org/wiki?curid=194923", "title": "காளி தீயாட்டு", "text": "காளி தீயாட்டு\n\nகாளியூட்டு என்பது களத்தில் அரங்கேறும் ஒரு நடனக் கலை. பத்ரகாளியின் வரலாற்றை நினைவுகூர்ந்து இதை நிகழ்த்துவர். திருவல்லை, கோட்டயம், திருப்பூணித்துறை ஆகிய இடங்களில் பரவலாக நிகழ்த்தப்படுகிறது \n\nபத்ரகாளித்தீயாட்டு பத்ரகாளி கோயில்களிலும் வீடுகளிலும், தீயாட்டு நிகழ்த்துவோர் வீடுகளிலும் நடத்தப்படுவதுண்டு.\n\n\n"}
{"id": "194924", "url": "https://ta.wikipedia.org/wiki?curid=194924", "title": "கல்லச்சுக்கலை", "text": "கல்லச்சுக்கலை\n\nகல்லச்சுக்கலை (Lithography) என்பது எண்ணெயும், நீரும் கலக்காமல் இருக்கும் என்ற கோட்பாட்டின் அடிப்படையில் உருவாக்கப்பட்ட ஒரு வரைக்கலை முறையாகும். இது பெரும்பாலும் கற்களிலோ அல்லது உலோகத்திலோ மென்மையான பகுதியின்மேல் வரையப்படும். இதனை சுண்ணாம்பு அச்சுக்கல் என அழைப்பர். இந்த அச்சுக்கலைப் பாணியை முதன்முதலில் 1796இல் கண்டுபிடித்துச் செயலாக்கியவர் செருமனி நாட்டைச் சார்ந்த நடிகர் அலோய்சு செனெஃபெல்டர் (\"Alois Senefelder\") என்பவர். இவர் மேடை நாடக விளம்பரத்திற்காக மலிவான முறையில் படங்களை அச்சிடுவதற்கு இக்கலைப் பாணியைப் பயன்படுத்தினார்.\n\nSection::::கல்லச்சுக்கலையின் தத்துவம்.\nகல்லச்சுக்கலை ஓர் எளிய வேதியியல் தத்துவத்தின் அடிப்படையில் படிமங்களை ஆக்கிட உருவாக்கப்பட்டது. ஒரு படிமத்தின் நேர்முகப் பகுதி நீர் எதிர்ப்பு (\"hydrophobic\") பண்புடையது என்றால், அதன் எதிர்முகப் பகுதி நீர் ஈர்ப்பு (\"hydrophilic\") பண்புடையதாகும். பொருத்தமான அச்சு மையும் நீர்க் கலவையும் படிமத் தட்டில் வைக்கப்படும்போது, மை நேர்முகப் பகுதியில் ஒட்டிக்கொள்ளும், நீர் எதிர்முகப் பகுதி படிமத்தை அகற்றும். \n\nஇதைக் கண்டுபிடித்த அலோய்சு செனெஃபெல்டெர் முதலில் சுண்ணாம்புக் கல்லைப் பயன்படுத்தினார். இதிலிருந்து \"கல்லச்சுக்கலை\" என்னும் பெயர் எழுந்தது. கிரேக்க மொழியில் \"லித்தோசு\" (\"lithos\" = λιθος) என்றால் \"கல்\" என்று பொருள். \n\nSection::::தற்காலத்தில் கல்லச்சுக்கலை.\nஇன்று செய்தித் தாள்கள், விளம்பரச் சுவரொட்டிகள் போன்றவை ஆப்செட் முறையில் கல்லச்சுக்கலையின் அடிப்படைத் தத்துவத்தைப் பின்பற்றி பெருமளவில் அச்சிடப்படுகின்றன. அதோடு கணிணி தொழில்நுட்பமும் இணைக்கப்பட்டுள்ளது. \n"}
{"id": "194927", "url": "https://ta.wikipedia.org/wiki?curid=194927", "title": "ப. சத்தியலிங்கம்", "text": "ப. சத்தியலிங்கம்\n\nபத்மநாதன் சத்தியலிங்கம் (\"Pathmanathan Sathiyalingam\") இலங்கைத் தமிழ் மருத்துவரும், அரசியல்வாதியும், மாகாண சபை உறுப்பினரும் ஆவார்.\n\nSection::::வாழ்க்கைக் குறிப்பு.\nசத்தியலிங்கம் வவுனியா சாஸ்திரி கூழாங்குளத்தைப் பிறப்பிடமாகக் கொண்டவர். இவர் 1970 நாடாளுமன்றத் தேர்தலில் வவுனியாவில் போட்டியிட்ட கம்யூனிஸ்ட் எஸ். பத்மநாதனின் மகன் ஆவார். மருத்துவத் துறையில் சோவியத் ஒன்றியத்தில் பட்டம் பெற்றவர். பல ஆண்டுகளாக அரச மருத்துவ அதிகாரியாகப் பணியாற்றியுள்ளார். சட்ட மருத்துவம் உள்ளிட்ட பல்வேறு மருத்துவத் துறைகளிலும், திட்டமிடல் மற்றும் நிறைவேற்றுச் செயல்பாடுகளிலும் வங்காள தேசம், பிலிப்பைன்சு, சப்பான் ஆகிய நாடுகளில் பயிற்சி பெற்றிருக்கிறார்.\n\nSection::::அரசுப் பணி.\nசத்தியலிங்கம் வவுனியா, புதுக்குடியிருப்பு ஆகிய இடங்களில் சுகாதார வைத்திய அதிகாரி, பிராந்திய வைத்திய அதிகாரி, மருத்துவ அத்தியட்சகர் ஆகிய பதவிகளில் பணியாற்றியுள்ளார். இலங்கை செஞ்சிலுவைச் சங்க வவுனியா கிளைத் தலைவராக பத்து ஆண்டுகள் பணியாற்றியுள்ளார்.\n\nSection::::அரசியலில்.\nசத்தியலிங்கம் 2013 வட மாகாண சபைத் தேர்தலில் இலங்கைத் தமிழரசுக் கட்சியினால் பரிந்துரைக்கப்பட்டு தமிழ்த் தேசியக் கூட்டமைப்பின் வேட்பாளராக வவுனியா மாவட்டத்தில் போட்டியிட்டு 19,656 விருப்பு வாக்குகள் பெற்று வட மாகாண சபை உறுப்பினரானார்.\n\nஇவர் வட மாகாண சபையின் சுகாதார சேவை, சுதேச மருத்துவ அமைச்சராக முதலமைச்சரினால் பரிந்துரைக்கப்பட்டு 2013 அக்டோபர் 11 ஆம் நாள் மாகாண சபை உறுப்பினராகவும், அமைச்சராகவும் முதலமைச்சர் க. வி. விக்னேஸ்வரன் முன்னிலையில் பதவியேற்றுக் கொண்டார்.\n"}
{"id": "194931", "url": "https://ta.wikipedia.org/wiki?curid=194931", "title": "த. குருகுலராஜா", "text": "த. குருகுலராஜா\n\nதம்பிராஜா குருகுலராஜா (\"Thambirajah Kurukularajah\") இலங்கைத் தமிழ் கல்வி அதிகாரியும், அரசியல்வாதியும், மாகாண சபை உறுப்பினரும் ஆவார்.\n\nSection::::வாழ்க்கைக் குறிப்பு.\nகுருகுலராஜா சீர்திருத்தத் திருச்சபைப் மறைப்பணியாளரும், பரந்தன் நவஜீவனம் தொண்டு நிறுவனத்தின் நிறுவனருமான வண. ஆ. சி. தம்பிராஜாவின் மகன் ஆவார். இவர் கிளிநொச்சி கல்வி வலயத்தின் கல்விப் பணிப்பாளராகப் பணியாற்றியவர்.\n\nSection::::அரசியலில்.\nகுருகுலராஜா 2013 வட மாகாண சபைத் தேர்தலில் இலங்கைத் தமிழரசுக் கட்சியால் பரிந்துரைக்கப்பட்டு தமிழ்த் தேசியக் கூட்டமைப்பின் வேட்பாளராக யாழ் மாவட்டத்தில் போட்டியிட்டு 26,427 விருப்பு வாக்குகள் பெற்று வட மாகாண சபை உறுப்பினரானார். இவர் வட மாகாண சபையின் கல்வி, கலாச்சார, விளையாட்டுத்துறை அமைச்சராக முதலமைச்சரினால் பரிந்துரைக்கப்பட்டு 2013 அக்டோபர் 11 ஆம் நாள் மாகாண சபை உறுப்பினராகவும், அமைச்சராகவும் முதலமைச்சர் க. வி. விக்னேஸ்வரன் முன்னிலையில் பதவியேற்றுக் கொண்டார்.\n"}
{"id": "194941", "url": "https://ta.wikipedia.org/wiki?curid=194941", "title": "ப. ராமமூர்த்தி", "text": "ப. ராமமூர்த்தி\n\nபஞ்சாபிகேசன் ராமமூர்த்தி (20 செப்டம்பர் 1908 – 15 டிசம்பர் 1987) இந்திய மார்க்சியக் கம்யூனிஸ்ட் கட்சியின் முதல் அரசியல் தலைமைக் குழு உறுப்பினர்களில் ஒருவர். தமிழக சட்டமன்றத்தில் 1952 ஆம் ஆண்டின் எதிர்க்கட்சித் தலைவரும் ஆவார்.\n\n4வது மக்களவை நாடாளுமன்ற உறுப்பினராக மதுரை மக்களவைத் தொகுதியிலிருந்து 1967-ஆம் ஆண்டில் தேர்ந்தெடுக்கப்பட்டவர்.\n\nSection::::வாழ்க்கை வரலாறு‍.\nவேப்பத்தூர் பஞ்சாபகேச சாஸ்திரி என்ற சம்ஸ்கிருத பண்டிதரின் மகனாகச் சென்னையில் பிறந்தார்.\n\n\nSection::::இறப்பு.\n1987, டிசம்பர் 15 அன்று காலமானார்.\n"}
{"id": "194951", "url": "https://ta.wikipedia.org/wiki?curid=194951", "title": "அங்கன்யாசம்", "text": "அங்கன்யாசம்\n\nமந்திரம் சொல்லி, முனிவர், சந்தசு (தேவர் போன்றோர்) , தேவதை ஆகிய மூவரையும் போற்றி, தலை, நாக்கு, இதயம் ஆகிய உடல்பாகங்களில் சமர்ப்பணம் செய்வதை அங்கன்யாசம் என்று அழைப்பர். எடுத்துக்காட்டுக்கு, காயத்திரி மந்திரத்தினை, விசுவாமித்திரனும், சந்தசு நிச்ருத்தும், தேவதை சவிதாவும் போற்றி வணக்கம் செலுத்துதல். இந்த மந்திரத்தை சொல்லும்போது, ”ஸ்ய ஸ்ரீகாயத்ரீமஹாமந்த்ரஸ்ய விஸ்வாமித்ர ருஷி​:” என்று கூறிக்கொண்டே, வலதுகையில் சிறுவிரலும் மோதிரவிரலும் தவிர்த்த பிற மூன்று விரல்களையும் சேர்த்து கவிழ்த்து, தலையில் ஒட்டி, ”நிச்ருத் காயத்ரி சந்த​:” என்று கூறிக்கொண்டே வலதுகையின் அணிவிரலும் நடுவிரலும் சேர்த்து, பெருவிரலும் கூட்டி உள்நோக்கியவாறு நாக்கின் நுனியில் வைத்து ”சவிதா தேவதா” என்று கூறி, வலதுகையின் கட்டை விரல் தவிர்த்த மற்ற நான்கு விரல்களும் சேர்த்து மடித்து, இதயத்தில் வைத்து, மந்திரம் கூறி வணங்குவர்.\n\nபஞ்ச அங்கன்யாசம், ஷடங்கன்யாஸம், அஷ்ட அங்கன்யாசம் என்று வகைகள் உண்டு.\n"}
{"id": "194953", "url": "https://ta.wikipedia.org/wiki?curid=194953", "title": "பாடத்திட்டம்", "text": "பாடத்திட்டம்\n\nபாடத்திட்டம் () என்பது கல்வி அல்லது பயிற்சி வகுப்புகளில் நடப்புக் கல்வியாண்டில் பயிலும் மாணவர்களுக்கு கற்பிக்கப்படும் கற்கை நெறிகளைக் கொண்ட விரிவான பட்டியல் ஆகும். பள்ளி / கல்லூரி மாணவர்கள் தத்தம் தங்கள் கல்வியாண்டில் கற்றுக் கொள்ளவேண்டியவற்றை கல்வித்துறை / பல்கலைக்கழகங்கள் மூலமாக அரசாங்கம் சிறு சிறு வல்லுநர் குழுக்களை உருவாக்கி பள்ளி மாணவர்களுக்கு புத்தங்களாகவும் கல்லூரி மாணவர்களுக்கு பாடத்திட்டமாகவும் திட்டமிடுகிறது.\n\nதமிழ்நாட்டில் அரசு மற்றும் அரசு உதவி பெரும் பள்ளிகளில் மாணவர்களுக்கு புத்தகங்கள் இலவசமாக வழங்கப்படுகின்றன.\n"}
{"id": "194957", "url": "https://ta.wikipedia.org/wiki?curid=194957", "title": "தொலைபேசி அடர்த்தி", "text": "தொலைபேசி அடர்த்தி\n\nதொலைபேசி அடர்த்தி (Telephone density) என்பது ஒரு பகுதியில் ஒவ்வொரு 100 மனிதர்களுக்கும் எத்தனை தொலைபேசி இணைப்பு என்ற எண்ணிக்கையை குறிப்பதாகும். இது வெவ்வேறு நாடுகளுக்கும், ஒரே நாடுகளின் நகரங்கள், கிராமங்களுக்கும் வேறுபட்டதாக காணப்படும். இது ஒரு பகுதியின் நபர்வாரி மொத்த உள்நாட்டு உற்பத்தியுடன் இன்றியமையாத உறவு கொண்டுள்ளது. இதனை ஒரு நாட்டின் அல்லது ஒரு பகுதியின் பொருளாதார வளர்ச்சியைக் குறிக்கும் காரணியாகவும் கொள்வர்.\n"}
{"id": "194959", "url": "https://ta.wikipedia.org/wiki?curid=194959", "title": "தொலைத்தொடர்புப் பிணையம்", "text": "தொலைத்தொடர்புப் பிணையம்\n\nதொலைத்தொடர்பு வலையமைப்பு அல்லது தொலைத்தொடர்புப் பிணையம் (\"Telecommunication network\") என்பது தொலைவில் உள்ள இரு முனையக் கணுக்களிடையே தொலைத்தொடர்பு கொள்ள பயன்படுவதற்கான பல முனையக் கணுக்கள், பிணைப்புகள் மற்றும் ஏதேனும் இடைப்பட்ட கணுக்கள் ஆகியவற்றை உள்ளடக்கிய வலையமைப்பைக் குறிப்பதாகும். செலுத்துதல் பிணைப்புகள் கணுக்களை ஒன்றுடன் ஒன்று இணைக்கும். \n\nகணுக்கள் மின்சுற்று நிலைமாற்றல், தகவல் நிலைமாற்றல் அல்லது பொட்டல நிலைமாற்றல் போன்ற தொழினுட்பங்களைக் கொண்டு, சரியான சேரிட முனையக் கணுவினை அடைந்திட, குறிப்பலைகளை சரியான பிணைப்புகள் மற்றும் கணுக்கள் வழியே செலுத்துகின்றது. பிணையத்தில் உள்ள ஒவ்வொரு முனையத்திற்கும் தனக்கான தனிப்பட்ட பிணைய முகவரி|முகவரி வழங்கப்படுகிறது; இதனால் தகவல்களும் இணைப்புகளும் சரியான பெறுநருக்கு வழிசெலுத்தப்படுகிறது.\n\nதொலைத்தொடர்பு வலையமைப்பு முக்கிய பயன்பாடானது ஒரு பயனரின் ஏதோ ஒரு வகையான தகவலை அந்த வலையமைப்பில் உள்ள வேறொரு நபருக்கு கொண்டு செல்லல் ஆகும். இந்த பயனர்களையே \"தொலைத்தொடர்பு சந்தாதாரர்கள்\" என்பர். சந்தாதாரர்கள் குரல், தரவு போன்ற பல விதமான தகவல் கொடுக்கவும், பெறவும் எண்ணியிருப்பர். இதனால் ஒரு தொலைத்தொடர்பு வலையமைப்பானது பல விதமான சேவைகளை செய்யும் வெவ்வேறு வலையமைப்பை கொண்டிருக்கும். இதில் பொதுவாக அனைத்து வகையான தொலைத்தொடர்பு வலையமைப்பிலும் கட்டாயம் இருக்க வேண்டிய முக்கிய மூன்று வலையமைப்புகள் மட்டும் பின்வருமாறு:\n\nதொலைத்தொடர்பில் உள்ள சில வலையமைப்புகளின் எடுத்துக்காட்டுகள்: \n"}
{"id": "194964", "url": "https://ta.wikipedia.org/wiki?curid=194964", "title": "அஞ்ஞாடி (புதினம்)", "text": "அஞ்ஞாடி (புதினம்)\n\nஅஞ்ஞாடி எழுத்தாளர் பூமணியால் எழுதப்பட்ட மிகப்பெரிய புதினம் ஆகும். \"மழைக்கஞ்சியாக கதைகளைக் கரைத்து ஊட்டிய அம்மாவுக்கு\" என இப்புத்தகத்தை தனது தாய்க்குச் சமர்ப்பணம் செய்திருக்கிறார். \"க்ரியா\" பதிப்பகம் இந்நூலை வெளியிட்டிருக்கிறது. இப்புத்தகத்தின் பதிப்புரிமை பூமணிக்கு உரியது. இந்நாவல் 2014ஆம் ஆண்டிற்கான சாகித்திய அகாதமி விருது பெற்றது.\n\n\nSection::::பின்னட்டைக் குறிப்புகள்.\nஇப்புத்தகத்தின் பின்னட்டையில் காணப்படும் குறிப்புகள்:\n\nSection::::புத்தகத்தில் இருந்து.\n\"உறியில நெய்யிருந்தா ஒறங்காதாம் பூனக்குட்டி.\"\n\n\"வெள்ளாமைய அடிச்சுக் குலுக்க நெறையாப் போட்டுக்கிட்டுத் தின்னுட்டுத்தின்னுட்டு ஓடையில ஒரு கூடைக்குச் சாணி போடுறதுதான் பெழப்புன்னா பண்ணிக்கும் நமக்கும் வித்தியாசமில்லாமப் போயிரும் .\"\n\n\"பேறுகாலம் பார்க்கப்போனா புள்ள வந்தாலும் ஏந்தணும் பீ வந்தாலும் ஏந்தணும் .\"\n\n\"நரி குசுவிக் கடலு கலங்கிப் போகாது.\"\n\n\"காக்காய்க்குப் புடுக்கிருந்தா பறக்கும்போது தெரிஞ்சிட்டுப்போகுது .\" \n\n\"குனிஞ்சு துரும்பு புடுங்கச் சீவனில்ல. துணிஞ்சு பனையைப் புடுங்குவன்னு பீத்துறயே \"\n\n\"நார பறக்காற நாப்பத்தெட்டு மடக் கொளமெல்லாம் கோரகூட மொளைக்காம சருகாக் காஞ்சு கெடக்குது .\"\n\n\"ஆனைக்கு வடிக்கிற வீட்ல பூனைக்குச் சோறில்லாற கதையாப் போச்சு .\"\n\n\"ஏறச் சொன்னா எருமைக்குக் கோவம் இறங்கச் சொன்னால் நொண்டிக்கு கோவம் .\"\n\n\"அறுப்புக் காலத்துல எலிக்கு அஞ்சு பொண்டாட்டியாம்.\"\n\n\"அடுக்கிற அரும ஒடைக்கிற நாயிக்குத் தெரியலயே.\"\n\n\"ஆறு போவதே கிழக்கு அரசன் சொல்வதே வழக்கு. \"\n\n\nSection::::வெளி இணைப்புகள்.\nபூமணி என்ற நல்லாசிரியரும், அஞ்ஞாடி என்ற பாடப்புத்தகமும் \n"}
{"id": "194965", "url": "https://ta.wikipedia.org/wiki?curid=194965", "title": "வினாயகரின் அறுபடை வீடுகள்", "text": "வினாயகரின் அறுபடை வீடுகள்\n\nஇந்து சமயக் கடவுளான வினாயகருக்கு தமிழ்நாட்டில் பல இடங்களில் கோயில்கள் இருக்கின்றன அவற்றில் ஆறு இடங்கள் மிகச் சிறப்பானவையாகக் கொண்டு அவற்றை வினாயகரின் அறுபடைவீடுகள் (முருகரின் அறுபடைவீடுகள் போன்று) என்று குறிப்பிடுகின்றனர். வினாயகரின் அறுபடைவீடுகளாக பல்வேறு கோயில்கள் சொல்லப்படுகின்றன, இருந்தாலும் பெரும்பாலானோரால் குறிப்பிடப்படும் கோயில்கள் வரிசைக்கிரமமாக பின்வருமாறு அமைகிறது.\n\n"}
{"id": "194966", "url": "https://ta.wikipedia.org/wiki?curid=194966", "title": "மின்னூட்டு-மின்னேந்தி அடர்த்தி", "text": "மின்னூட்டு-மின்னேந்தி அடர்த்தி\n\nமின்னூட்டு-மின்னேந்தி அடர்த்தி (Charge-carrier density) என்பது ஒரு கன அளவில் உள்ள மின்னூட்டம் ஏந்தியின் எண்ணிக்கையை காட்டுகிறது. இதனை m ஆக அளக்கப்படுகிறது. இதே போன்று ஒரு கொடுக்கப்பட்ட ஆற்றிலினால் ஒரு கன அளவில் ஏற்படும் மின்னூட்டத்தின் எண்ணிக்கையை குறிக்கும் மின்னூட்ட அடர்த்தியிலிருந்து இது வேறுபடுத்தப்படுகிறது.\n\nமின்னூட்டம்-மின்னேந்தி அடர்த்தி என்பது ஒரு துகள் அடர்த்தி ஆகும். ஆக ஒரு formula_1 கன அளவுடன் இதனை தொகையீடு செய்தால், மின்னூட்டம் ஏந்தியின் எண்ணிக்கை formula_2 அந்த கன அளவில் பின்வருமாறு இருக்கும்:\n\nformula_3.\n\nஇதில்,\nஎன்பது இடஞ்சார்ந்த மின்னூட்டம்-மின்னேந்தி அடர்த்தி ஆகும்.\n"}
{"id": "194971", "url": "https://ta.wikipedia.org/wiki?curid=194971", "title": "அக்டர் டைடென்ட்", "text": "அக்டர் டைடென்ட்\n\nஅக்டர் டைடென்ட் (Agder Tidend) என்பது ஒரு நார்வே நாட்டு நாளிதழ் ஆகும். இது கிரிஷ்டியன்சான்டில் பிரசுரம் செய்யப்படுகிறது. இது 1919 ஆம் ஆண்டு முதல் 1985 ஆம் ஆண்டு வரை குறிப்பாக அக்டர் என்னும் இடத்தில் வெளியிடப்பட்டதாகும்.\n\nஇது 1919 ஆம் ஆண்டு செப்டம்பர் முதல் தேதி அன்று ஆரம்பிக்கப்பட்டது. இதன் முதல் இதழாசிரியர் ஐவர் ஹாவிக் (Ivar Høvik) ஆகும். ஹான்ஸ் ஆர்ன்ஸ் (1923-1932) மற்றும் ராக்னர் அட்ஜஸ் (1965-1968) ஆகியோர் இவ்விதழின் பிற்கால ஆசிரியர்கள் ஆகும்.\n"}
{"id": "194972", "url": "https://ta.wikipedia.org/wiki?curid=194972", "title": "பவுல் டி ரெஸ்டா", "text": "பவுல் டி ரெஸ்டா\n\nபவுல் டி ரெஸ்டா (ஆங்கிலம்:Paul di Resta) (பிறப்பு 16 ஏப்ரல் 1986) ஒரு பிரித்தானிய கார் பந்தய ஓட்டுனர் ஆவார். ஸ்காட்லாந்தின் லிவிங்ஸ்டனில் உள்ள உப்ஹல்-இல் பிறந்த இவர் தற்போது பார்முலா 1 பந்தயங்களில் போர்ஸ் இந்தியா அணிக்காக போட்டியிட்டு வருகிறார். இதற்கு முன்னதாக இவர் பார்முலா 3 ஈரோ தொடரில் வெற்றி பெற்றுள்ளார்.\n\n"}
{"id": "194973", "url": "https://ta.wikipedia.org/wiki?curid=194973", "title": "கிழக்கத்திய கிறித்தவம்", "text": "கிழக்கத்திய கிறித்தவம்\n\nகிழக்கத்திய கிறித்தவம் என்பது பால்கன் குடா, கிழக்கு ஐரோப்பா, அனத்தோலியா, மத்திய கிழக்கு நாடுகள், ஆப்பிரிக்கா, இந்தியா மற்றும் தூர கிழக்கு நாடிகளில் பல நூற்றாண்டுகளாக உருவாக்கி வளர்ந்துவரும் கிறித்தவ மரபையும் அதனைச்சேர்ந்த திருச்சபைகளையும் குறிக்கும்.\n\nமேற்கு ஐரோப்பாவின் மேற்கத்திய கிறித்தவ மரபுகளை சேராத சபைகளை குறிக்க இதனைப்பயன்படுத்துகின்றனர். இது ஒரு தனி கிறித்தவ உட்பிரிவு அல்ல. உண்மையில், சில \"கிழக்கு\" திருச்சபைகள் ஒன்றை ஒன்று ஒத்திருப்பதை விட \"மேற்கத்திய\" கிறித்துவத்தினை மரபுகளிலும் வரலாற்றிலும் இறையியலிலும் அதிகம் ஒத்து போகின்றன. இவ்வகை கிழக்கத்திய கிறித்தவ மரபுகளில் கிழக்கு மரபுவழி திருச்சபையே பெரியது ஆகும். கிழக்கத்திய கிறித்தவ திருச்சபைகளுல் சில கத்தோலிக்க திருச்சபையின் வழிபாட்டு முறைபிரிவுகள் என்பதும் இவை திருத்தந்தையின் ஆட்சிக்கு உபட்டவை என்பதும் குறிக்கத்தக்கது.\n\nஇன்று, மேற்கு மற்றும் கிழக்கு கிறித்துவத்துகிடையேயான புவியியல் எல்லைகள், குறிப்பாக மறைபணியாளர்களின் பரவலுக்குப்பின், கிட்டத்தட்ட இல்லாமல் போய்விட்டது.\n"}
{"id": "194978", "url": "https://ta.wikipedia.org/wiki?curid=194978", "title": "கிரிஷ்டியன்சான்ட்", "text": "கிரிஷ்டியன்சான்ட்\n\nகிரிஷ்டியன்சான்ட் (Kristiansand) என்பது தெற்கு நார்வேயின் வெஸ்ட்-அக்டெர் மாவட்டத்தில் உள்ள ஒரு நகரம் அல்லது நகராட்சி ஆகும். நார்வேயில் கிரிஷ்டியன்சான்ட் நகராட்சி 5வது பெரிய நகரம் ஆகும். 2013, சனவரி 1இன் மக்கட்தொகை கணக்குப்படி 90,476 மக்கள் இந்நகரில் வாழ்கின்றார்கள். இதன் நகர்பகுதிக்குள் மட்டும் 2009, சனவரி 1இன் மக்கட்தொகை கணக்குப்படி 67,547 வாழ்வதினால், இது 8வது பெரிய நகர்ப்பகுதியாகும். \n"}
{"id": "194982", "url": "https://ta.wikipedia.org/wiki?curid=194982", "title": "அக்டர்", "text": "அக்டர்\n\nஅக்டர் (, ) என்பது நார்வே நாட்டின் தெற்கு பகுதியில் அமைந்துள்ள ஒரு வரலாற்று மாவட்டமாகும். தற்காலத்தில் இப்பகுதி சோர்லான்டெட் (தென் மாவட்டம்) என்று அழைக்கப்படுகிறது. இம்மாவட்டம் தற்போது வெஸ்ட்-அக்டர் (மேற்கு அக்டர்) மற்றும் அஸ்ட்-அக்டர் (கிழக்கு அக்டர்)என இரண்டாகப் பிரிக்கப்பட்டுள்ளது.\n\n\n"}
{"id": "194986", "url": "https://ta.wikipedia.org/wiki?curid=194986", "title": "ஜூலியா மார்கன் மகளிர் பள்ளி", "text": "ஜூலியா மார்கன் மகளிர் பள்ளி\n\nஜூலியன் மார்கன் மகளிர் பள்ளி, கலிபோர்னியாவில் உள்ள ஓக்லாந்தில் அமைந்துள்ள பெண்கள் மட்டுமே பயிலக்கூடிய பள்ளிக்கூடம் ஆகும். இது ஜூலியா மார்கன் என்னும் பெண் கட்டட வல்லுநரின் பெயரால் அமைக்கப்பட்ட பள்ளிக்கூடம் ஆகும். ஜூலியா மார்கனே கலிபோர்னியாவின் முதல் அங்கீகரிக்கப்பட்ட கட்டட வல்லுநர் ஆவார்.\n\nஇந்தப்பள்ளியின் கட்டடத்தை ஜூலியா மார்கனே வடிவமைத்து கட்டப்பட்டதாகும். இது மிகவும் வரலாற்றுச் சிறப்புமிக்கதொரு கட்டடமாக ஓக்லாந்தில் திகழ்கிறது. இது 1924 ஆம் ஆண்டு கட்டப்பட்டப்போது த மிங் குவாங் ஹோம் ஃபார் சைனீஸ் கேர்ல்ஸ் என்ற அனாதை இல்லமாகவும், பள்ளியாகவும் இயங்கியதாகும்.\n"}
{"id": "194987", "url": "https://ta.wikipedia.org/wiki?curid=194987", "title": "சினாப்ஃபிங்கர்", "text": "சினாப்ஃபிங்கர்\n\nசினாப்ஃபிங்கர் (Snapfinger) என்பது ஐக்கிய அமெரிக்காவின் ஜியார்ஜியாவில் டீகால்ப் மாவட்டத்தில் அமைந்துள்ள கூட்டுருவாக்கம் பெறாத ஒரு பகுதியாகும்.\n\n"}
{"id": "194991", "url": "https://ta.wikipedia.org/wiki?curid=194991", "title": "நேரியல் சாராக் கட்டுப்பாடு", "text": "நேரியல் சாராக் கட்டுப்பாடு\n\nநேரியல் சாராக் கட்டுப்பாடு (Nonlinear control) என்பது கட்டுப்பாட்டுப் பொறியியலில் ஒரு பகுதிப் பாடமாகும். இது குறிப்பாக நேரியல் சாராமல் மற்றும் காலமாற்றங் கொண்டதுமான கட்டகங்களைப் பற்றிய பாடப் பகுதியாகும். பல வகை நன்கு அறியப்பட்ட பகுப்பாய்வுகளும், வடிவமைப்பு நுட்பங்களும், நேரியல் சார்ந்த கட்டங்களுக்கு உள்ளது. இதை அப்படியே நேரியல் சாராத கட்டகங்களுக்கு பயன்படுத்த முடியாமலும் போகலாம். ஆகையால், நேரியல் சாராக் கட்டுப்பாடு கோட்பாடுகள் எப்படி ஒரு நேரியல் சார்ந்த கட்டங்களை நேரியல் சாராக் கட்டகங்களுக்கு பயன்படுத்தலாம் என்பதை கற்றுத்தருவதாய் அமைகிறது.\n"}
{"id": "194993", "url": "https://ta.wikipedia.org/wiki?curid=194993", "title": "வெற்றுச் சார்பு", "text": "வெற்றுச் சார்பு\n\nகணிதத்தில் வெற்றுச் சார்பு (\"empty function\") என்பது வெற்றுக் கணத்தை ஆட்களமாக கொண்ட சார்பு. ஒவ்வொரு கணத்திற்கும் இது போன்ற வெற்றுச் சார்பு ஒன்றேயொன்றுதான் இருக்கும். \n\nவெற்றுச் சார்பின் வரைபடம் கார்ட்டீசியன் பெருக்கற்பலன் இன் உட்கணமாக இருக்கும். இந்த கார்ட்டீசியன் பெருக்கற்பலன் வெற்றுக்கணம் என்பதால் அதன் உட்கணமும் வெற்றுக்கணமாகவே இருக்கும். ஆட்களத்தின் (∅) ஒவ்வொரு உறுப்பு \"x\" க்கும் என்றவாறு இணையாட்களம் \"A\" இல் ஒரேயொரு உறுப்பு \"y\" இருக்கும் என்பதால் வெற்றுக்கணம் இச்சார்பின் வரைபடமாக அமையும் என்பதும் ஏற்புடையதே. எனினும் வெற்றுக்கணமாக அமையும் ஆட்களத்தில் எந்த உறுப்புகளும் கிடையாது என்பதால் இக்கூற்று வெறுமையான உண்மை (vacuous truth) ஆகும்.\n\n"}
{"id": "194999", "url": "https://ta.wikipedia.org/wiki?curid=194999", "title": "பாபர் நாமா (தமிழ்)", "text": "பாபர் நாமா (தமிழ்)\n\nபாபர் நாமா என்பது ஆர். பி. சாரதியால் தமிழில் மொழிபெயர்த்து எழுதப்பட்ட முகலாய மன்னர் பாபரின் வாழ்க்கைக் குறிப்புப் புத்தகம் ஆகும். இதன் மூல நூல் முதலில் துருக்கிய மொழிகளுள் ஒன்றான சகாடை மொழியில் எழுதப்பட்டுப் (பாபர் நாமா) பின்னர் பாரசீக மொழியிலும் ஆங்கிலத்திலும் மொழிபெயர்க்கப்பட்டது. ஆங்கில வழித் தமிழாக்கமாக இந்நூல் அமைகிறது. முகலாய மன்னர் பாபரின் வாழ்க்கைக் குறிப்புப் புத்தகம் ஆகும். கல்வித்துறையில் பணியாற்றி ஓய்வு பெற்றவரான இந்நூலாசிரியர் எழுத்தாளர் பா. ராகவனின் தந்தை என்பதும் இதனை அவர் தனது 77 அகவையில் மொழிபெயர்த்தார் என்பதும் குறிப்பிடத்தக்கது.\n"}
{"id": "195000", "url": "https://ta.wikipedia.org/wiki?curid=195000", "title": "ஒளியிலே தெரிவது (சிறுகதைத் தொகுப்பு)", "text": "ஒளியிலே தெரிவது (சிறுகதைத் தொகுப்பு)\n\nஒளியிலே தெரிவது எழுத்தாளர் வண்ணதாசன் அவர்களின் சிறுகதைத் தொகுப்பு ஆகும். இத்தொகுப்பு முதலில் 2010-ல் வெளிவந்தது. இத்தொகுப்பில் மொத்தம் 12 சிறுகதைகள் உள்ளன. இத்தொகுப்பிலுள்ள கதைகளில் ஒன்றான \"ஒளியிலே தெரிவது\" என்பதே இப்புத்தகத்தின் பெயராகவும் அமைந்துள்ளது. இப்புத்தகத்திற்கு \"என் பேனா உட்பட\" எனும் தலைப்பில் வண்ணதாசன் முன்னுரை எழுதியுள்ளார். இப்புத்தகத்தின் காப்புரிமை வண்ணதாசன் அவர்களிடம் உள்ளது. தூங்காமல் தூங்கிவிட்ட \"மாணிக்கவாசகம்\" என்கிற எங்கள் அருமை மாணிக்கத்திற்கு என இப்புத்தகத்தைச் சமர்ப்பணம் செய்துள்ளார்.\n\nSection::::இத்தொகுப்பிலுள்ள சிறுகதைகள்.\nஇப்புத்தகத்தில்\nஆகிய சிறுகதைகள் உள்ளன.\nSection::::பின்னட்டைக் குறிப்புகள்.\nஇப்புத்தகத்தின் பின்னட்டையில்,\n\nஎன்ற கவிதை இடம் பெற்றுள்ளது.\n\n"}
{"id": "195001", "url": "https://ta.wikipedia.org/wiki?curid=195001", "title": "தோட்டத்திற்கு வெளியிலும் சில பூக்கள் (சிறுகதைத் தொகுப்பு)", "text": "தோட்டத்திற்கு வெளியிலும் சில பூக்கள் (சிறுகதைத் தொகுப்பு)\n\nதோட்டத்திற்கு வெளியிலும் சில பூக்கள் எழுத்தாளர் வண்ணதாசனின் சிறுகதைத் தொகுப்பு ஆகும். இத்தொகுப்பு முதலில் 1978-ல் வெளிவந்தது. இத்தொகுப்பில் மொத்தம் 11 சிறுகதைகள் உள்ளன. இத்தொகுப்பிலுள்ள கதைகளில் ஒன்றான \"தோட்டத்திற்கு வெளியிலும் சில பூக்கள்\" என்பதே இப்புத்தகத்தின் பெயராகவும் அமைந்துள்ளது. இப்புத்தகத்திற்கு \"அன்பின் வழியதே உயிர்நிலை\" எனும் தலைப்பில் வண்ணதாசன் முன்னுரை எழுதியுள்ளார். இப்புத்தகத்தின் காப்புரிமை வண்ணதாசன் அவர்களிடம் உள்ளது\n\nSection::::இத்தொகுப்பிலுள்ள சிறுகதைகள்.\nஇப்புத்தகத்தில்\nஆகிய சிறுகதைகள் உள்ளன.\n\nSection::::பின்னட்டைக் குறிப்புகள்.\nஇப்புத்தகத்தின் பின்னட்டையில் பின்வரும் குறிப்பு இடம்பெற்றிருக்கிறது:\n\n<poem>\nஇந்த வாழ்வின் இயக்கம், அதன் இடையறாத முன்னகர்வு தொடர்ந்து வசீகரித்துக் கொண்டே இருக்கிறது. \nகானகம் போல தவிர்ப்பதற்கு இயலாத ஒரு அழைப்பை வாழ்க்கையின் குரலில் உணரமுடிகிறது. \nஇம்சை, காயம், வலி, முனகல், நம்பிக்கை, உற்சாகம், பிரகடனம், இசை, அமைதி என்று வெவ்வேறு அடர்த்தியுடன் அந்தக் குரல் இந்த வாழ்வின் பரப்பில் படர்ந்துகொண்டேயிருக்கிறது. \nநான் வாங்கிக்கொண்ட விதத்தில் என் காதில் விழுவதைச் சொல்கிறேன். சொல்வதைப் பாசாங்கின்றிச் சொல்வதே என் தொடர் முயற்சியாக இருக்கிறது.\n</poem>\n\n"}
{"id": "195004", "url": "https://ta.wikipedia.org/wiki?curid=195004", "title": "முனைமை", "text": "முனைமை\n\nஉடனடியான முனைமை, மின்சாரவியல் கலைச்சொல்லில் பெரும்பாலும் அழைப்பது முனைமை, என்பது மின்சார தற்வாய்படுத்தப்பட்ட பரிமாற்று மின்தூண்டங்களுக்கு இடையில் உள்ள உறவுகளைக் குறிப்பிடப் பயன்படுத்துவதாகும்.\n\nஒரு புள்ளி போன்ற அல்லது எழுத்துக்கள் போன்ற குறிப்பானது இரண்டு பரிமாற்று மின்தூண்டங்களின் இடையுள்ள முனைமை தொடர்புகளை காட்டுவதாக இது காணப்படுகிறது.\n\nஇது போன்ற குறிப்புகள் மின்மாற்றிகளின் முனையங்களின் அருகிலோ அல்லது பிற மின்கணுக்களின் அருகிலோ குறிக்கப்பெற்றிருக்கும்.\n"}
{"id": "195007", "url": "https://ta.wikipedia.org/wiki?curid=195007", "title": "அச்சு மின்நாடா", "text": "அச்சு மின்நாடா\n\nஅச்சு மின்நாடா (\"printed electronics\") என்பது பல்வேறு அடித்தளங்களின் மீது மின்சாரக் கருவிகளைப் பொறிக்க பயன்படுத்தப்படும் அச்சுக் கொத்துகளாகும். இது பிற அச்சு இயந்திரங்களைப் போன்று எளிமையானதாகவும், விலை மலிவானதாகவும் உள்ள கருவிகளைக் கொண்டே தயாரிக்கப்படுகிறது. இது மின்சாரப் பொருட்கள் பொருத்துவதற்கான வடிவமைப்பை வரைந்து அச்சிடுகிறது. அச்சு மின்நாடா மின்சாரப் பண்புகள் கொண்ட மையினால் அதன் அடித்தளத்தின் மீது செயலூக்கமுள்ள மற்றும் செயலூக்கமில்லா உறுப்புகளை அச்சிடுகிறது.\n"}
{"id": "195009", "url": "https://ta.wikipedia.org/wiki?curid=195009", "title": "பிருந்தா காரத்", "text": "பிருந்தா காரத்\n\nபிருந்தா காரத் (பிறப்பு: அக்டோபர் 17, 1947) ஒரு இந்தியப் பொதுவுடமை அரசியல்வாதி. பிருந்தா காரத் இந்திய மார்க்சியப் பொதுவுடைமைக் கட்சியைச் சேர்ந்த அரசியல்வாதி ஆவார். 2005 இல் இக்கட்சியின் போலிட்பூரோவில் சேர்ந்தார். பிருந்தா காரத் அனைத்திந்திய சனநாயகப் பெண்கள் சங்கப் பொதுச் செயலாளராகவும் பல ஆண்டுகள் செயல்பட்டு வருகிறார். இவர் 2005 முதல் 2011 முடிய உள்ள காலத்தில் இந்தியப் பாராளுமன்றத்தின் மாநிலங்களவையின் உறுப்பினராகவும் இருந்தார். இவர் இந்திய மார்க்சியப் பொதுவுடைமைக் கட்சியின் தலைவர் பிரகாஷ் காரத்தின் மனைவி ஆவார்.\n\nSection::::இணைப்புகள்.\nhttp://www.thehindu.com/news/national/other-states/proven-charges-against-rss-says-brinda-karat/article7839383.ece\n"}
{"id": "195021", "url": "https://ta.wikipedia.org/wiki?curid=195021", "title": "பிளேட் நிசிமன்டே", "text": "பிளேட் நிசிமன்டே\n\nமுனைவர் பிளேட் நிசிமன்டே (ஆங்கிலம்: Dr Bonginkosi Emmanuel \"Blade\" Nzimande; பிறப்பு 14 ஏப்பிரல் 1958) ஒரு தென் ஆப்பிரிக்க அரசியல்வாதி, கல்வியாளர். இவர் உயர் கல்வி மற்றும் பயிற்சியின் அமைச்சராக 2009 ஆம் ஆண்டு தொடக்கம் பணிபுரிந்து வருகிறார். இவர் கல்வித்துறை அமைச்சராக கல்வியில் ஆப்பிரிக்க மொழிகளின் முக்கியப்படுத்தும் கொள்கைகளை முன்னெடுத்து வருகிறார்.\n\n"}
{"id": "195032", "url": "https://ta.wikipedia.org/wiki?curid=195032", "title": "அழுத்தமின்னணுவியல்", "text": "அழுத்தமின்னணுவியல்\n\nஅழுத்தமின்னணுவியல் விளைவுகள் (\"piezotronics effect\"), அழுத்தமின்சாரம் கொண்ட பொருளில் உருவாகிய அழுத்தமின்னணு ஆற்றலை பயன்படுத்துகிறது. இது வாயில் மின்னழுத்தமானது மின்னூட்டம் ஏந்தியின் செலுத்தப்பண்புகளை ஊக்குவிக்கவிப்பதால் நிகழ்கிறது. இந்த கோட்பாட்டைக் கொண்டு உருவாக்கப்படும் பொருட்களை அழுத்தமின்னணுப் பொருட்கள் என்பர்.\n\nஇந்தக் கோட்பாட்டை 2007ல் ஜியார்ஜியா கல்விக்கூடத்தின் முனைவர் ஜாங் லின் வாங் என்பவர் அறிமுகப்படுத்தினார்.\n"}
{"id": "195047", "url": "https://ta.wikipedia.org/wiki?curid=195047", "title": "தறுவாய்த் தலைகீழாக்கம்", "text": "தறுவாய்த் தலைகீழாக்கம்\n\nதறுவாய்த் தலைகீழாக்கம் (Phase inversion) என்பது ஒரு மாறுதிசை மின்சார மூலத்தின் இரு துருவங்களை நிலைமாற்றம் செய்தல் ஆகும். இது நேர மாற்றமுமில்லை, தறுவாய் மாற்றமுமில்லை. இது வெறும் நேர், எதிர் என்பதை மட்டும் மாற்றும்.\n"}
{"id": "195050", "url": "https://ta.wikipedia.org/wiki?curid=195050", "title": "வணக்கம் சென்னை (திரைப்படம்)", "text": "வணக்கம் சென்னை (திரைப்படம்)\n\nவணக்கம் சென்னை அக்டோபர் 11, 2013இல் வெளியான தமிழ் காமெடி படம் திரைப்படம். இதனைப் புதுமுக இயக்குனர் கிருத்திகா உதயநிதி எழுதி இயக்க இப் படத்தினை தயாரித்துள்ளார் அவரின் கணவர் உதயநிதி ஸ்டாலின் இப்படத்திற்கு அனிருத் ரவிச்சந்திரன் இசை அமைத்துள்ளார்.\n\nSection::::கதை சுருக்கம்.\nதேனி அருகில் உள்ள ஒரு கிராமத்தைச் சேர்ந்த பையனும், தென்னிந்தியக் கலாசாரத்தை புகைப்படம் எடுக்க வரும் லண்டன் வாழ் இந்தியப் பெண்ணும் சந்தித்துக்கொள்ளும் சண்டை ப்ளஸ் காதல் ஸ்பாட் 'வணக்கம் சென்னை’. சென்னைக்கு வரும் சாஃப்ட்வேர் துறை இளைஞன் சிவாவுக்கும், லண்டனில் இருந்து வரும் ப்ரியா ஆனந்துக்கும் ஒரே ஃப்ளாட்டை ஏமாற்றி வாடகைக்கு விட்டுவிட்டு எஸ்கேப் ஆகிறார் போலி ஹவுஸ் ஓனர் சந்தானம். ப்ரியா ஆனந்த், ஏற்கனவே லண்டனில் திருமணம் நிச்சயிக்கப்பட்ட பெண். மோதல் கடைசியில் காதலாக எட்டிப்பார்க்க, இருவரும் ஒன்று சேர்ந்தார்களா, இல்லையா என்பதை கலகலப்பாகச் சொல்லியிருக்கிறார் அறிமுக இயக்குநர் கிருத்திகா உதயநிதி.\n\n\nSection::::இசை.\nஇப் படத்திற்கு அனிருத் ரவிச்சந்திரன் இசை அமைத்துள்ளார்.ஆல்பம் சூர்யன் எஃப்எம் மற்றும் ஐடியூன்ஸ், இந்தியா இல் 27 ஜூலை 2013 அன்று வெளியிடப்பட்டது. வெளியீட்டு சில நாட்களுக்குள் ஆல்பம் ஐடியூன்ஸ், இந்தியா பிரிவில் முதலிடத்தை அடைந்தது.\n\nSection::::வரவேற்பு.\nஇத்திரைப்படத்திற்கு சினிமா விகடன் இதழில் 41/100 மதிப்பெண்கள் கிடைத்தது. \"பார்த்த கதை, யூகிக்க முடிந்த காட்சிகள்தான். ஆனால், கலகலப்புக்காக, சின்ன வணக்கம் வைக்கலாம்!\" என சினிமா விகடன் விமர்சனக்குழு தெரிவித்தது.\n"}
{"id": "195052", "url": "https://ta.wikipedia.org/wiki?curid=195052", "title": "வினையாலணையும் பெயர்", "text": "வினையாலணையும் பெயர்\n\nவினையாலணையும் பெயர் என்பது தமிழில் உள்ள ஓர் இலக்கணத் தொடர். வினைமுற்றுகள் பெயராக மாறி நின்று மற்றொரு வினைமுற்றைக் கொண்டு முற்றுப்பெறுவது இது. \n\nவந்தான் என்பது ஒரு வினைமுற்று.\nவந்தான் சென்றான் என்னும்போது வந்தான் என்பது வினையாலணையும் பெயர். இதில் வந்தான் என்னும் வினைமுற்றோடு பெயர் அணைந்துகொண்டு வந்தவன் ஒருவனை உணர்த்துவதைக் காணலாம். \n\nஇந்த வினையாலணையும் பெயர் \nஎன்றெல்லாம் பிற வேற்றுமை உருபுகள் கொண்டும் வரும். \n\nSection::::வினையாலணையும் பெயர் மூன்று வகைப்படும்..\nSection::::தெரிநிலை வினையாலணையும் பெயர்.\nகாலம் காட்டும் - திட்டியவனை அடித்தேன்\nSection::::குறிப்பு வினையாலணையும் பெயர்.\nஉயர்ந்தவரைப் போற்றுவர்\nSection::::எதிர்மறை வினையாலணையும் பெயர்.\nசெல்லாதவனுக்கு செல்வாக்கில்லை.\n\nவந்தான் என்னும் சொல் தனிச்சொல்லாக நிற்கும்போது அதனை வினைமுற்று எனவே கொள்ளவேண்டும். வந்தான் கண்டான் - எனத் தெரிநிலை வினைமுற்றைக் கொண்டோ, வந்தான் நல்லன் - எனக் குறிப்பு வினைமுற்றைக் கொண்டோ முடியும்போதுதான் 'வந்தான்' என்பதனை வினையாலணையும் பெயர் எனக் கொள்ள வேண்டும்.\n"}
{"id": "195061", "url": "https://ta.wikipedia.org/wiki?curid=195061", "title": "காவ்யா மாதவன்", "text": "காவ்யா மாதவன்\n\nகாவ்யா மாதவன் ஒரு மலையாள, தமிழ்த் திரைப்பட நடிகை. பூக்காலம் வரவாயி (1991), அழகிய ராவணன் (1996) உட்பட்ட திரைப்படங்களில் குழந்தை நடிகையாக அறிமுகமானார். சந்திரனுதிக்குன்ன திக்கில் என்னும் திரைப்படத்தில் கதாநாயகியானார்.\n"}
{"id": "195063", "url": "https://ta.wikipedia.org/wiki?curid=195063", "title": "அச்சனும் மகனும்", "text": "அச்சனும் மகனும்\n\nஅச்சனும் மகனும் 1957 ஆம் ஆண்டு வெளியான மலையாளத் திரைப்படம். ஜகதி என். கே. ஆசாரியின் கதை, திரைக்கதையில், திருனயினார் குறிச்சி, திருனெல்லூர் கருணாகரன், பி. பாஸ்கரன் ஆகியோர் எழுதிய பாடல்களுக்கு, விமல் குமார் இசையமைப்பு செய்திருக்கிறார். இது 1957 ஏப்ரல் 26- ஆம் நாள் வெளியானது.\n\nSection::::பின்னணிப் பாடகர்கள்.\nஏ. எம். ராஜா<br>ஜிக்கி<br>கே. றாணி<br>சாந்தா பி. நாயர்<br>சியாமளா<br>ஸ்டெல்லா வர்கீஸ்\n"}
{"id": "195065", "url": "https://ta.wikipedia.org/wiki?curid=195065", "title": "கடல்புரத்தில் (புதினம்)", "text": "கடல்புரத்தில் (புதினம்)\n\nகடல்புரத்தில் எழுத்தாளர் வண்ணநிலவன் எழுதப்பட்ட புதினம் ஆகும். கடல்புறத்து மக்களின் வாழ்வின் பகுதியை குரூஸ் மிக்கேல், மரியம்மை, அமலோற்பவம், செபஸ்தி, பிலோமி ஆகிய கதாப்பாத்திரங்களின் வழியாகப் பதிவு செய்கிறார். 128 பக்கங்கள் கொண்ட இப்புதினம் கிழக்குப் பதிப்பக வெளியீடாக வந்துள்ளது. \n\"இக்கதையைப் பற்றி\" எனும் தலைப்பில் இப்புதினத்திற்கு \nவண்ணநிலவன் முன்னுரை எழுதியுள்ளார். அதில்,\nஎன்கிறார்.\n\nSection::::பின்னட்டைக் குறிப்புகள்.\nஇப்புதினத்தின் பின்னட்டையில் காணப்படும் குறிப்புகள்:\n\nகடல்புரத்தில் பரபூட்டும் சம்பவங்களும் கிளர்ச்சி தரும் காட்சிகளும் கொண்ட நாவல் அல்ல. ஆனால், இது ஒரு நல்ல நாவல். கலைத்தன்மை நிறைந்த உயர்வான நாவல். படித்தவர்கள் மனதில் பல காலத்துக்கு அழுத்தமாக நிற்கக்கூடியது. இதன் கதாப்பாத்திரங்கள் இயல்பாக வளர்ந்து இயல்பாகவே நம்மனதில் இடம் பிடிக்கிறார்கள்.\nஒரு தேர்ந்த சிறுகதையைப் போல போராட்டத்துடன் தொடங்குகிறது நாவல். அனாதி காலமாகத் தந்தைகளுக்கும் மகன்களுக்கும் இடையில் நிலவிவரும் நெருடல், உள்ளார்ந்த இணக்கமின்மை என்ற இழைகளோடு மின்னல் வெட்டுப் போன்ற சம்பவத்துடன் முழு வீச்சோடு ஆரம்பமாகிறது. ஆனால் போகப்போக நெருடல்களும் கோபங்களும் அமிழ்ந்து போக, கடல்புரத்து மக்களின் ஜீவ சரித்திரம்- குரூஸ் மிக்கேல், அவன் மனைவி மரியம்மை, மகன் செபஸ்தி, இளைய மகள் பிலோமி, பணியாள் சிலுவை, பக்கத்து வீட்டுக்கார ஐசக், பிலோமியின் சிநேகிதி ரஞ்சி, பிலோமிக்குப் பிரியமான சாமிதாஸ், மரியம்மையின் பிரிய வாத்தி, எல்லோருக்கும் பிரியமான பவுலுப் பாட்டா இவர்களின் கதையாகி மனிதர்களின் இதயங்களில் இயல்பாகக் குடிகொண்டுள்ள மூர்கக்குணமும் வெறித்தன்மைபோடு, ஆனால் களங்கமின்றி விவரிக்கப்படுகிறது.\nவாழ்க்கையின் முரண்பாடான அம்சங்களை மிகவும் யதார்த்தமாகவும் தீவிரமாக எதிர்க்க வேண்டிய அம்சங்களை மென்மையாகவும் சாத்தியமே என ஏற்றுக்கொள்ளும்படி சொல்கிறது இந்த நாவல். விஷயத்தைவிட ,சொல்லும் முறையில் அபூர்வ கலைத்தன்மை பூரணம் பெறுகிறது. இந்த நாவலின் சிறப்பு அம்சமே இதன் பாஷைதான். எதையும் சாதிக்கவல்ல பாஷை, இந்த நாவலையும் ஸ்தாபிக்கிறது.\nஇன்னும் பல காலத்துக்குக் கடல்புரத்தில் சிறந்த நாவலாகவே இருக்கும். \n\n"}
{"id": "195066", "url": "https://ta.wikipedia.org/wiki?curid=195066", "title": "ஆர் எம் இசட் மில்லினியா டெக் பார்க்", "text": "ஆர் எம் இசட் மில்லினியா டெக் பார்க்\n\nஆர் எம் இசட் மில்லினியா டெக் பார்க் என்பது சென்னை, பெருங்குடியில் அமைந்துள்ள நவீன தொழிற்நுட்பப் பூங்கா ஆகும். இது டைடல் தொழிற்நுட்ப பூங்கா மற்றும் அசென்டாசு தொழிற்நுட்பப் பூங்காவிற்கு தென் பகுதியில் அமைந்துள்ளது.\n\n"}
{"id": "195068", "url": "https://ta.wikipedia.org/wiki?curid=195068", "title": "அச்சனும் மகளும்", "text": "அச்சனும் மகளும்\n\nஅச்சனும் மகளும் என்பது வள்ளத்தோள் நாராயண மேனன் எழுதிய மலையாள நூல். சகுந்தலையையும், அவள் தந்தை விசுவாமித்திரரையும் பற்றியது இக்கதை. சகுந்தலை, புத்திரன் கசியபர் ஆசிரமத்தில் வசிக்கும்போது, சகுந்தலையின் தந்தை விசுவாமித்திரர் அங்கு விருந்தினராக வருகிறார். சகுந்தலையையும் அவள் மகன் பரதனையும் கண்டார். சகுந்தலையை துஷ்யந்தன் புணர்ந்ததை அறிந்த விசுவாமித்திரர் அவரை சபிக்கிறார். சகுந்தலை தந்தையை சமாதானப்படுத்தி, நீடுழி வாழுமாறு வாழ்த்தச் செய்தாள்.\n"}
{"id": "195073", "url": "https://ta.wikipedia.org/wiki?curid=195073", "title": "வாடிவாசல் (புதினம்)", "text": "வாடிவாசல் (புதினம்)\n\nவாடிவாசல் என்பது குறுநாவல் ஆகும். எழுத்து பத்திரிகையை நடத்திய சி. சு. செல்லப்பா அவர்கள் எழுதியது இந்நூல். மொத்தம் 70 பக்கங்கள் கொண்ட குறுநாவல். காலச்சுவடு பதிப்பகம் இந்நூலை வெளியிட்டுள்ளது.\n\nSection::::நாவலைப் பற்றி.\nசெல்லாயி அம்மன் கோயில்தான் கதைக்களன். அந்த ஜல்லிக்கட்டு வாசல்தான் மொத்த நாவலும். இரண்டு இளைஞர்கள் பிச்சி மற்றும் மருதன். ஜல்லிக்கட்டின் நுணுக்கங்கள் தெரிந்த ஒரு வயதானக் கிழவர் மற்றும் ஜமீன்தார். அவர்களின் எண்ண ஓட்டங்கள், கொஞ்சம் பழைய நினைவுகள் என கச்சிதமான நாவல்.\n\n"}
{"id": "195075", "url": "https://ta.wikipedia.org/wiki?curid=195075", "title": "அடைமாங்காய்", "text": "அடைமாங்காய்\n\nஅடைமாங்காய் என்பது மாங்காயில் உப்பு சேர்த்து செய்யப்படும் பதார்த்தம். மாங்காய் காய்க்கும் காலங்களில் அதை உணக்கி செய்வர்.\n\nSection::::செய்யும் விதம்.\nமாங்காயை எடுத்து, அதை நான்கைந்து பாகங்களாக நடுகோட்டின் வழியாக பிரித்து, அதின் உப்பு சேர்த்து வெயியில் உலர்த்துவர்.\n\nSection::::பயன்பாடு.\nஅடைமாங்காய் உணவுக்கு துணை உணவாக சேர்த்துக் கொள்ளப்படும். தமிழ்நாட்டிலும், கேரளத்திலும் அதிகப் பிரபலமானது. அடைமாங்காயில் ஊறுகாய் செய்யப்படும்.\n"}
{"id": "195077", "url": "https://ta.wikipedia.org/wiki?curid=195077", "title": "பா. செயப்பிரகாசம் கதைகள் (சிறுகதைத் தொகுப்பு)", "text": "பா. செயப்பிரகாசம் கதைகள் (சிறுகதைத் தொகுப்பு)\n\nபா. செயப்பிரகாசம் கதைகள் முழுமையான தொகுப்பு எனும் இப்புத்தகம் எழுத்தாளர் பா. செயப்பிரகாசம் எழுதிய சிறுகதைகளின் தொகுப்பாகும். சந்தியா பதிப்பகம் இந்நூலை வெளியிட்டிருக்கிறது. 1184 பக்கங்கள் கொண்ட இந்நூலின் முதற்பதிப்பு 2007 ஆம் ஆண்டு வெளியானது. \"காணிக்கை தோழர் சின்னப்பன் அவர்களுக்கு\" என இந்நூல் சமர்ப்பணம் செய்யப்பட்டுள்ளது. இந்நூலிலுள்ள சிறுகதைகள் ஒரு ஜெருசலேம், காடு, இரவுகள் உடையும், மூன்றாவது முகம், புதியன, இரவு மழை, புயலுள்ள நதி, பூத உலா மற்றும் கள்ளழகர் ஆகிய 9 தலைப்புகளின் கீழ் தொகுக்கப்பட்டுள்ளன.\n\n\nSection::::பின்னட்டைக் குறிப்புகள்.\nஇந்நூலின் பின்னட்டையில் காணப்படும் குறிப்புகள்:\n"}
{"id": "195078", "url": "https://ta.wikipedia.org/wiki?curid=195078", "title": "க. பாலசிங்கம்", "text": "க. பாலசிங்கம்\n\nகதிரவேற்பிள்ளை பாலசிங்கம் (\"Kathiravetpillai Balasingam\", 23 சூன் 1876 – 4 செப்டம்பர் 1952) இலங்கைத் தமிழ் வழக்கறிஞரும், அரசியல்வாதியும் ஆவார். இவர் இலங்கை சட்டவாக்கப் பேரவை, இலங்கையின் நிறைவேற்றுப் பேரவை ஆகியவற்றின் உறுப்பினராக இருந்தவர்.\n\nSection::::வாழ்க்கைக் குறிப்பு.\nபாலசிங்கம் இலங்கையின் வடக்கே யாழ்ப்பாண மாவட்டத்தில் உடுப்பிட்டி என்ற ஊரில் வைமன் கு. கதிரவேற்பிள்ளை என்பவருக்குப் பிறந்தார். இவர் யாழ்ப்பாணக் கல்லூரி, மற்றும் கொழும்பு றோயல் கல்லூரி ஆகியவறில் கல்வி கற்றார். பின்னர் இவர் சட்டக் கல்வியை முடித்து கொழும்பில் வழக்கறிஞராகவும், பின்னர் மாவட்ட நீதிபதியாகவும் பணியாற்றினார். இவருக்கு ஒரு மகனும் (குமாரசாமி) ஒரு மகளும் உள்ளனர்.\n\nSection::::அரசியலில்.\nஇவர் இலங்கை சட்டவாக்கப் பேரவைக்கு இரண்டாவது தமிழ் உறுப்பினராக 1914 ஆம் ஆண்டில் தெரிவு செய்யப்பட்டார். 1924 ஆம் ஆண்டில் இலங்கையின் நிறைவேற்றுப் பேரவை உறுப்பினரானார். 1936 ஆம் ஆண்டு நடைபெற்ற இலங்கை அரசாங்க சபை தேர்தலில் பாலசிங்கம் பருத்தித்துறை தேர்தல் தொகுதியில் ஜி. ஜி. பொன்னம்பலத்தை எதிர்த்துப் போட்டியிட்டு 7,007 வாக்குகள் வித்தியாசத்தில் தோல்வியடைந்தார். இலங்கையில் ஆயுர்வேத மருத்துவக் கல்லூரி, சுதேச மருத்துவமனை, அரசு அடைமான வங்கி போன்ற சேவைகள் ஆரம்பிப்பதற்கு இவர் மூல காரணமாக விளங்கினார். மாவலி ஆற்று நீரை வேளாண்மைக்கு வசதியாகத் திசை திருப்ப இவர் முன்னோடியாக இருந்து உழைத்தார்.\n\nSection::::மறைவு.\nபாலசிங்கம் 1952 செப்டம்பர் 4 இல் மறைந்தார். 1984 ஆம் ஆண்டு மே 22 இல் இலங்கை அரசு இவரது படம் பொறித்த முத்திரை வெளியிட்டுக் கௌரவப்படுத்தியது.\n"}
{"id": "195083", "url": "https://ta.wikipedia.org/wiki?curid=195083", "title": "அடியர்", "text": "அடியர்\n\nஅடியர் என்போர் கேரளத்தின் வயநாடு மாவட்டத்தில் வாழும் இனக்குழுவினர் ஆவர். அடியன் என்ற சொல்லுக்கு அடிமை என்று பொருள். இவர்கள் கன்னடமும் மலையாளமும் கலந்த மொழியினைப் பேசுவர். இவர்களின் தொழில் வேளாண்மை ஆகும். நாட்டுகத்திகை என்னும் தனித்துவமான கலையைக் கொண்டுள்ளனர்.\n"}
{"id": "195086", "url": "https://ta.wikipedia.org/wiki?curid=195086", "title": "அரணாடர்", "text": "அரணாடர்\n\nஅரணாடர் என்போர் கேரளத்தின் மலப்புறம் மாவட்டத்தில் ஏறனாடு வட்டத்தில் வாழும் பழங்குடியினர். ஏறநாடன் என்னும் பெயர் பின்னாளில் அரணாடன் என்று மருவியதாகக் கூறுவர். தமிழும் மலையாளமும் கலந்த மொழி இவர்தம் மொழி.\n\nஇவர்கள் பாம்பு பிடிக்கின்றனர். மலைப் பாம்பின் இறைச்சி இவர்களின் உணவாகும். பாம்பின் தோலை விற்பர். புல்லால் வேய்ந்த குடில்களில் வசிப்பர்.\n\nமற்ற பழங்குடியினரைப் போல், இவர்கள் விலங்குகளையும், மரங்களையும் வணங்குவதில்லை.\n"}
{"id": "195087", "url": "https://ta.wikipedia.org/wiki?curid=195087", "title": "ஏறநாடு வட்டம்", "text": "ஏறநாடு வட்டம்\n\nஏறனாடு வட்டம் கேரளத்தின் மலப்புறம் மாவட்டத்தில் உள்ளது. மலப்புறம், மஞ்சேரி நகராட்சி மன்றங்களும், அரீக்கோடு, கொண்டோட்டி, மலப்புறம் பிளாக் பஞ்சாயத்து உட்பட்ட 19 ஊராட்சிகள் இதன் நிர்வாகத்தின் கீழுள்ளன. இதன் தலைமையகம் மஞ்சேரி. 33 கிராமங்கள் உண்டு. பரப்பளவு 697.28 ச.கி.மீ. 2001 ல் சென்சசு கணக்கெடுப்பின்படி 6,26,266 மக்கள் இங்கு வாழ்கின்றனர்..\n\nSection::::ஊர்கள்.\n1996ல் ஏற்படுத்தப்பட்ட இதில் கீழ்க்கண்ட 33 ஊர்கள் உள்ளன.\n\n"}
{"id": "195089", "url": "https://ta.wikipedia.org/wiki?curid=195089", "title": "ஆளார்", "text": "ஆளார்\n\nஆளார் என்போர் கேரளத்தின் மலப்புறம் மாவட்டத்தில் பெரிந்தல்மண்ணை வட்டத்தில் வாழும் இனக்குழுவினர். ஆளார் என்றால் குகைகளில் வசிப்பவர் என்று பொருள். இவர்களின் எண்ணிக்கை மிகக் குறைவு. தமிழும் துளுவும் கலந்தது இவர்தம் மொழி.\n\nஇவர்கல் காட்டில் அலையும் விலங்குகளின் இறைச்சியை சாப்பிடுகின்றனர். இக்குழுவினர் ஒரிடத்தும் நிலையாக வாழ்வதில்லை. இவர்கள் பாறைகளிலும் குகைகளிலும் மரங்களிலும் வாழ்கின்றனர். குரங்கு பிடிப்பதில் இவர்கள் வல்லவர் ஆவர்.\n"}
{"id": "195090", "url": "https://ta.wikipedia.org/wiki?curid=195090", "title": "எரவள்ளர்", "text": "எரவள்ளர்\n\nஎரவள்ளர் என்போர் தமிழ்நாட்டின் கோயம்புத்தூரிலும், கேரளத்தின் பாலக்காட்டிலும் வாழும் பழங்குடியினர் ஆவர். இவர்கள் அம்புவில்லுவேடர் எனவும் வில்வேடன் எனவும் அழைக்கபடுவர். இவர்களின் மக்கள்தொகை ஏறத்தாழ 5000 இருக்கும். இவர்கள் பேசும் எரவள்ள மொழி 70%–74% தமிழுடன் சொல் ஒப்புமையைக் கொண்டுள்ளது.\n\nSection::::சான்றுகள்.\n "}
{"id": "195091", "url": "https://ta.wikipedia.org/wiki?curid=195091", "title": "கனலாடி", "text": "கனலாடி\n\nகனலாடி என்போர் கேரளத்தின் வயநாட்டில் வாழும் பழங்குடியினர். கனலாட்டம் நிகழ்த்துவர். இவர்தம் மொழி மலையாளம் ஆகும்.\n\nஆடுமாடு வளர்த்தலும், தயிரும் மோரும் நெய்யுமுண்டாக்கி விற்பதும் இவர்தம் தொழில். தெய்யம் என்னும் கலையையும் நிகழ்த்துவர். தீமிதிப்பதில் வல்லவர். பத்திரகாளி இவர்களின் தெய்வம் ஆவாள்.\n"}
{"id": "195092", "url": "https://ta.wikipedia.org/wiki?curid=195092", "title": "ஆல் இன் ஆல் அழகு ராஜா", "text": "ஆல் இன் ஆல் அழகு ராஜா\n\nஆல் இன் ஆல் அழகு ராஜா (\"ஆங்கிலம்:\" All in All Azhagu Raja), நவம்பர் 2, 2013ல் வெளிவந்த இந்தியத் தமிழ் திரைப்படம். இது தீபாவளி அன்று வெளியான திரைப்படம் ஆகும். இதில் கார்த்தி, சந்தானம், காஜல் அகர்வால், பிரபு, சரண்யா, நாசர், பாசுகர் போன்றோர் நடித்துள்ளனர்.\n\nSection::::கதை சுருக்கம்.\nகார்த்திக் (இராஜா) உள்ளூரில் கேபிள் தொலைக்காட்சி நடத்தி வருகிறார். அவருடைய உதவியாளர் சந்தானம். தன்னுடைய தொலைக்காட்சி புகழ்பெற்று தான் ஒரு கோடி சம்பாதிக்கும் வரை தனக்கு திருமணம் வேண்டாம் என்று இருக்கிறார். ஒரு திருமணத்தில் காஜல் அகர்வாலை (தேவிப் பிரியா) சந்தித்ததும் அவரை காதலிக்க தொடங்குகிறார். பிரபு அத்திருமணத்திற்கு ஒத்துக்கொள்ள மறுத்து ஏன் என்பதை கார்த்திக்குக்கு விளக்குகிறார். முடிவில் கார்த்தியும் காஜல் அகர்வாலும் இணைந்தார்களா என்பதை இயக்குநர் நகைச்சுவையாக சொல்லியுள்ளார்.\n"}
{"id": "195093", "url": "https://ta.wikipedia.org/wiki?curid=195093", "title": "பாண்டிய நாடு (திரைப்படம்)", "text": "பாண்டிய நாடு (திரைப்படம்)\n\nபாண்டிய நாடு (\"ஆங்கிலம்:\" Pandiya Naadu) நவம்பர் 2, 2013ல் வெளியான இந்தியத் தமிழ் திரைப்படம். இப்படத்தை முதல் முறையாக நடிகர் விஷால் தயாரிக்கிறார்.\n\nSection::::தணிக்கை.\nஇப்படத்திற்கு தணிக்கை குழுவினர் யு ஏ சான்றிதழ் வழங்கியுள்ளனர். இதனால் இத்திரைப்படம் மறு தணிக்கைக்கு அனுப்பப்பட்டுள்ளது. ஏனெனில் யு ஏ சான்றிதழ் பெறும் படங்களைத் தொலைக்காட்சியில் ஒளிபரப்புவது கடினம்.\n"}
{"id": "195101", "url": "https://ta.wikipedia.org/wiki?curid=195101", "title": "நய்யாண்டி (திரைப்படம்)", "text": "நய்யாண்டி (திரைப்படம்)\n\nநய்யாண்டி, அக்டோபர் 11, 2013ல் வெளியான இந்தியத் தமிழ் திரைப்படம். இப்படத்திற்கு ஜிப்ரான் இசை அமைத்துள்ளார்.\n\n"}
{"id": "195121", "url": "https://ta.wikipedia.org/wiki?curid=195121", "title": "பா. டெனீஸ்வரன்", "text": "பா. டெனீஸ்வரன்\n\nபாலசுப்பிரமணியம் டெனீஸ்வரன் (\"Balasubramaniam Deniswaran\") இலங்கைத் தமிழ் வழக்கறிஞரும், அரசியல்வாதியும், மாகாண சபை உறுப்பினரும் ஆவார்.\n\nSection::::வாழ்க்கைக் குறிப்பு.\nஇலங்கையின் மன்னாரில் வழக்கறிஞராகப் பணியாற்றும் டெனீஸ்வரன் மன்னார் புனித சேவியர் ஆண்கள் தேசியப் பாடசாலையில் கல்வி கற்றவர்.\n\nSection::::அரசியலில்.\n2013 வட மாகாண சபைத் தேர்தலில் தமிழீழ விடுதலை இயக்கத்தினால் பரிந்துரைக்கப்பட்டு தமிழ்த் தேசியக் கூட்டமைப்பின் வேட்பாளராக மன்னார் மாவட்டத்தில் போட்டியிட்டு 12,827 விருப்பு வாக்குகள் பெற்று வட மாகாண சபை உறுப்பினரானார்.\n\nஇவர் வட மாகாண சபையின் மீன்பிடி, போக்குவரத்து, கிராம அபிவிருத்தி அமைச்சராக முதலமைச்சர் சி. வி. விக்னேசுவரனால் பரிந்துரைக்கப்பட்டு 2013 அக்டோபர் 11 ஆம் நாள் மாகாண சபை உறுப்பினராகவும், அமைச்சராகவும் முதலமைச்சர் முன்னிலையில் பதவியேற்றுக் கொண்டார்.\n"}
{"id": "195122", "url": "https://ta.wikipedia.org/wiki?curid=195122", "title": "க. ஜெயக்கொடி", "text": "க. ஜெயக்கொடி\n\nகந்தப்பா ஜெயக்கொடி (\"Kandappa Jeyakody\", 29 ஆகத்து 1913 - ) இலங்கைத் தமிழ் அரசியல்வாதியும், நாடாளுமன்ற உறுப்பினரும் ஆவார்.\n\nSection::::அரசியலில்.\nஜெயக்கொடி இலங்கைத் தமிழரசுக் கட்சியின் சார்பில் உடுப்பிட்டி தொகுதியில் மார்ச் 1960 நாடாளுமன்றத் தேர்தலில் போட்டியிட்டு தமிழ்க் காங்கிரசு வேட்பாளர் மு. சிவசிதம்பரத்திடம் தோற்றார். இவர் மீண்டும் சூலை 1960 தேர்தலிலும் 1965 தேர்தலிலும் போட்டியிட்டுத் தோல்வி அடைந்தார். ஆனாலும், 1970 நாடாளுமன்றத் தேர்தலில் வெற்றி பெற்று நாடாளுமன்றம் சென்றார்.\n"}
{"id": "195124", "url": "https://ta.wikipedia.org/wiki?curid=195124", "title": "நுகம் (திரைப்படம்)", "text": "நுகம் (திரைப்படம்)\n\nநுகம் (ஆங்கிலம்: Nugam) அக்டோபர் 18, 2013ல் வெளியான இந்தியத் தமிழ் திரைப்படம். இதனை ஜெஃபி இயக்கினார். இனியா இப்படத்தில் ஒரு கதாப்பாத்திரத்தில் நடிக்கிறார். இத்திரைப்படத்தில் கதாநாயகன் இல்லை என கூறப்படுகிறது. இத்திரைப்படத்திற்கு யூ/ஏ சான்றிதழ் கிடைத்துள்ளது.\n\n\nSection::::பாடல்கள்.\nஇப்படத்தின் பாடல் வெளியீட்டு விழா பிரான்சு நாட்டின் பாரிஸ் நகரில் உள்ள ஈபெல் கோபுரத்தின் முன்பு பிரான்சிய நடிகை நடிஜே பியூஸன் டயக்னி (Nadeje Beausson Diagne) சிறப்பு விருந்தினராகக் கொண்டு மே 5, 2012 அன்று வெளியிடப்பட்டது. இதில் மொத்தம் 5 பாடல்கள். டி.ஜே. கோபிநாத் இசையமைத்துள்ளார்.\n"}
{"id": "195127", "url": "https://ta.wikipedia.org/wiki?curid=195127", "title": "ரகளபுரம்", "text": "ரகளபுரம்\n\nரகளபுரம் (ஆங்கிலம்: Ragalapuram) அக்டோபர் 18, 2013ல் வெளியான இந்தியத் தமிழ் திரைப்படம். இதனை மனோகர் இயக்கினார். கருணாஸ், கோவை சரளா ஆகியோர் நடிக்கிறார்கள்.\n\n"}
{"id": "195128", "url": "https://ta.wikipedia.org/wiki?curid=195128", "title": "விடியும் வரை பேசு", "text": "விடியும் வரை பேசு\n\nவிடியும் வரை பேசு அக்டோபர் 20, 2013ல் வெளிவந்த இந்தியத் தமிழ் திரைப்படம். இதனை ஏ. பி. முகன் இயக்கினார்.\n\nSection::::கதை சுருக்கம்.\nகிராமத்தில் தாய், தங்கையுடன் வாழ்ந்து வருகிறார் நாயகன் அனித். படித்துவிட்டு வேலை தேடிக்கொண்டிருக்கும் இவருக்கு மாமன் மகளாக வருகிறார் நாயகி வைதேகி. இவர்கள் இருவருக்கும் திருமணம் செய்து வைக்க வேண்டும் என்று பெற்றோர்கள பேசி வைத்ததால், வைதேகி, அனித்தையே சுற்றிச் சுற்றி வருகிறார். ஆனால் அனித்தோ, வைதேகியை கண்டுகொள்ளாமல் இருக்கிறார்.\n\nஇந்நிலையில் அனித்துக்கு சென்னையில் தனியார் நிறுவனத்தில் வேலை கிடைக்கிறது. சென்னை கிளம்பும் அனித்துக்கு வைதேகி செல்போன் வாங்கிக் கொடுத்து அனுப்புகிறார். சென்னையில் நண்பர்களுடன் தங்கி வேலைக்கு சென்று வருகிறார் அனித். ஒருநாள், அவருக்கு ஒரு மிஸ்டு கால் வருகிறது. அந்த எண்ணுக்கு தொடர்பு கொள்ள, மறுமுனையில், நன்மா (மற்றொரு நாயகி) பேசுகிறார். இந்த மிஸ்டு கால் நட்பு தொடர்கிறது.\n\nகாலப்போக்கில் இந்த நட்பு, பார்க்காமலேயே காதலாக மாற… அனித் தனது மாமா மகளினை வைதேகியை முழுவதுமாக மறந்துவிட்டார். மாறாக, நன்மாவை உயிருக்கு உயிராக நேசிக்கிறார். நன்மாவோ, அந்த அளவுக்கு தீவிரமாக இல்லாமல், பொழுதுபோக்கிற்காகவே மட்டுமே அனித்துடன் பேசி வருகிறார்.\n\nஇந்நிலையில், சென்னைக்கு வரும் தாய்-தங்கையிடம் நன்மாவை வரவழைத்து அறிமுகம் செய்ய நினைத்தார் அனித். ஆனால், கடைசி நேரம் வரையில் நன்மா வரவேயில்லை. இதனால் விரக்தியடையும் அனித், மீண்டும் தொடர்பு கொள்ள முயன்றார். எந்த வகையிலும் நன்மாவை தொடர்பு கொள்ள முடியவில்லை. பிறகுதான் தெரிந்தது, நன்மா தன்னை ஏமாற்றிவிட்டார் என்று.\n\nஇதனால் மிகுந்த மன அழுத்தத்திற்கு உள்ளான அனித்தின், மனநிலை பாதிக்கப்படுகிறது. பெண்களைக் கண்டாலே, அவர்களின் செல்போன்களை பிடுங்கி உடைப்பது போன்ற செயல்களில் ஈடுகிறார்.\n\nஇறுதியில் இவர் பித்தம் தெளிந்து சகஜ நிலைக்கு வந்தாரா? நன்மாவின் நிலை என்ன? என்பதே மீதிக்கதை.\n"}
{"id": "195129", "url": "https://ta.wikipedia.org/wiki?curid=195129", "title": "ரெண்டாவது படம்", "text": "ரெண்டாவது படம்\n\nரெண்டாவது படம் 2013 ஆண்டு எடுக்கப்பட்ட ஒரு இந்தியத் தமிழ் திரைப்படம் ஆகும். இதனை சி. எஸ். அமுதன் இயக்கினார். இதில் களவாணி படத்தில் அறிமுகமான விமல் கதாநாயகனாக நடித்துள்ளார். இப்படத்தின் வேலைகள் முடிவடைந்த நிலையில் நிதிச் சிக்கலால் வெளியிடப்படாமல் உள்ளது.\n"}
{"id": "195131", "url": "https://ta.wikipedia.org/wiki?curid=195131", "title": "அரநாழிகநேரம் (புதினம்)", "text": "அரநாழிகநேரம் (புதினம்)\n\nஅரநாழிகநேரம் (அரை நாழிகை நேரம்) என்பது மலையாள எழுத்தாளரான பாறப்புறத்து என்பவர் எழுதிய புதினம். இது 1967-ல் வெளியாகி, 1968-ல் கேரள சாகித்திய அக்காதமி விருது பெற்றது. \n\nசி. போள் வர்க்கீஸ், டைம் டு டை என்ற பெயரில் ஆங்கிலத்தில் மொழிபெயர்த்தார். \n\nSection::::திரைப்படம்.\nஇது இதே பெயரில் திரைப்படமாக்கப்பட்டது. கொட்டாரக்கர ஸ்ரீதரன் நாயர் இதன் முதன்மை கதாப்பாத்திரமான குஞ்ஞோனாச்சனாக வேடமிட்டார். இத்திரைப்படத்தில் \"சமயமாம் ரதத்தில் ஞான் சுவர்க்கயாத்ரசெய்யுன்னு\" என்று தொடங்கும் கிரிஸ்தவ பாடல் ஜி. தேவராஜனின் இசையமைப்பில், பி. லீலா, மாதுரி ஆகியோர் குரலில் வெளியானது. \n"}
{"id": "195137", "url": "https://ta.wikipedia.org/wiki?curid=195137", "title": "பாறப்புறத்து", "text": "பாறப்புறத்து\n\nபாறப்புறத்து என்னும் புனைபெயர் கொண்ட கெ. ஈசோ மத்தாயி (நவம்பர் 14, 1924-டிசம்பர் 30, 1981) மலையாள சிறுகதை, நாவல் எழுத்தாளர் ஆவார். இருமுறை கேரள அரசின் இலக்கிய அமைப்பின் விருதினைப் பெற்றுள்ளார். இவரின் கதைகள் பல திரைப்படங்களாக வெளியாகியுள்ளன.\n\nSection::::வாழ்க்கைக் குறிப்பு.\nமாவேலிக்கர வட்டத்தில் குன்னம் என்னும் ஊரில் 1924 நவம்பர் 14-ந்‌ குஞ்ஞுநைனா ஈசோ, சோசாம்மை ஆகியோரின் மகனாகப் பிறந்தார். குன்னம் சி.எம்.எஸ். எல்.பி. ஸ்கூள், கவர்ன்மென்ட் மிடில் ஸ்கூள், செட்டிகுளங்ஙர ஹைஸ்கூள் ஆகிய இடங்களில் கல்வி கற்றார். 1944-ல் தன் 19-ஆம் வயதில் இராணுவத்தில் சேர்ந்தார். நாடகங்கள் எழுதியிருந்து, மத்தாயி இருபத்தியோரு ஆண்டுகள் இராணுவத்தில் பணியாற்றினார். 1965-ல் இலக்கியக் கழகங்களில் துணைத் தலைவர், தலைவர் பதவிகள் வகித்தார். 1981 டிசம்பர் 31 ஆம் நாள் இறந்தார்.\n\n\n\nSection::::விருதுகள்.\nசிறுகதை, புதினம் ஆகியவற்றிற்காக பல்வேறு பரிசுகளையும், விருதுகளையும் பெற்றுள்ளார். 1966-ல் நாலாள் நாலுவழி என்ற சிறுகதைக்கும், 1971-ல் அரநாழிகநேரம் என்ற புதினத்திற்கும் விருதுகள் பெற்றார்.\n"}
{"id": "195138", "url": "https://ta.wikipedia.org/wiki?curid=195138", "title": "அரநாழிகநேரம் (திரைப்படம்)", "text": "அரநாழிகநேரம் (திரைப்படம்)\n\n1970 ல் வெளியான மலையாளத் திரைப்படம். இது பாறப்புறத்து என்பவர் எழுதிய அரநாழிகநேரம் என்ற புதினத்தைத் தழுவி திரைப்படமாக்கப்பட்டது..\n\nSection::::பாட்டுகள்.\nபாடல்:வயலார் ராமவர்மா\n\n"}
{"id": "195139", "url": "https://ta.wikipedia.org/wiki?curid=195139", "title": "மார்ஸ் எக்ஸ்பிரஸ்", "text": "மார்ஸ் எக்ஸ்பிரஸ்\n\nஐரோப்பிய விண்வெளி நிறுவனம் சார்பாக செவ்வாய் கோளை ஆராய அனுப்பப்பட்ட விண்கலமே மார்ஸ் எக்ஸ்பிரஸ் ஆகும்.\n\nSection::::உருவாக்கம்.\nஇங்கிலாந்து,செருமனி உட்பட பல ஐரோப்பிய நாடுகளின் பங்களிப்போடு , ஐரோப்பிய விண்வெளி ஆய்வு மையமான இ.எஸ்.ஓ.சி-யால் மார்ஸ் எக்ஸ்பிரஸ் விண்கலம் உருவானது.ஆறு கோடியே இருபது லட்சம் அமெரிக்க டாலரினால் இது தயாரிக்கப்பட்டது.2003-ம் ஆண்டு சூன் இரண்டு அன்று மார்ஸ் எக்ஸ்பிரஸ் விண்கலம் அனுப்பப்பட்டது.ஸ்டார் செம் என்னும் ராக்கெட் இதனை தூக்கி சென்றது.ஆறு மாத பயணத்திற்குப் பின் திசம்பர் 25-ஆம் திகதி செவ்வாய் கிரகத்தின் சுற்று வட்ட பாதையில் நூழைந்தது மார்ஸ் எக்ஸ்பிரஸ்.\n\nSection::::பீகிள்-2.\nமார்ஸ் எக்ஸ்பிரஸுடன் வின்ஞானிகள் பீகிள் என்ற ரோபோவையும் அனுப்பி வைத்தார்கள்.இது ஒரு மீட்டர் உயரம் உள்ள ரோபோவாகும்.இதை வடிவமைத்தவர் இங்கிலாந்தை சேர்ந்த காலின் பிலிஜ்ஜர் ஆவார்.பீகில்-2 பத்திரமாக பாராசூட் உதவியுடன் தரை இரக்கப்பட்டது.ஆனால் அது எலக்ரானிக் பாகங்களில் ஏற்பட்ட கோளாரினால் அது செயலிழந்து.\n\nSection::::சாதனை.\nரோபோ செயலிழந்தாலும் மார்ஸ் எக்ஸ்பிரஸ் ஒன்பது ஆண்டுகளாக செவ்வாயை ஆராய்ந்து வருகிறது.செவ்வாய் கிரகத்தின் தென் துருவத்தில் பனிப்பிரதேசம் இருப்பதற்கான அறிகுறிகளை 2004 சனவரியில் கண்டுபிடித்தது.அதில் 87 சதவிகிதம் கார்பன்-டை-ஆக்சைடும்,13 சதவிகிதம் பனியும் இருப்பது தெரியவந்துள்ளது.மீத்தேன்,அம்மோனியா போன்ற வாயுக்கள் அங்கு இருப்பதும் உறுதி செய்யப்பட்டுள்ளது. \n\nSection::::மேற்கோள்கள்.\n\"தினத்தந்தி சிறுவர் மலர் 27-9-2013 இதழ்\"\n"}
{"id": "195140", "url": "https://ta.wikipedia.org/wiki?curid=195140", "title": "ராஜா ராணி (2013 திரைப்படம்)", "text": "ராஜா ராணி (2013 திரைப்படம்)\n\nராஜா ராணி இது 2013ஆம் ஆண்டு வெளியான தமிழ் மொழி காதல் திரைப்படம் ஆகும். இந்த திரைப்படத்தை புதுமுக இயக்குனர் அட்லீ குமார் எழுதி, இயக்கியுள்ளார். இவர் இயக்குனர் ஷங்கர் உடன் எந்திரன், நண்பன் போன்ற திரைப்படங்களில் உதவி இயக்குனராக பணிபுரிந்தார் என்பது குறிப்பிடத்தக்கது.\n\nஇந்த திரைப்படத்தில் ஆர்யா, ஜெய், நயன்தாரா, நஸ்ரியா நசீம், சத்யராஜ், சந்தானம், சத்யன் உள்ளிட்ட பலர் நடித்துள்ளார்கள். இந்த திரைப்படம் செப்டம்பர் 27, 2013 அன்று வெளியானது. இந்த திரைப்படம் தெலுங்கு மொழியில் ராஜா ராணி என்ற அதே பெயரில் மொழிமாற்றம் செய்யப்பட்டு மார்ச் 14 அன்று வெளியானது. காதல் தோல்வியோடு வாழ்க்கை முடிந்துவிடுவதில்லை. ஒவ்வொரு காதலுக்குப் பிறகும் இன்னொரு காதல் இருக்கிறது, இன்னொரு வாழ்க்கை இருக்கிறது என்பது தான் கதை. அது மீண்டும் மாற்றப்பட்டது\n2015 ம் ஆண்டில் பௌத்தமாக சுது தோமாரி ஜான்னோ என பெயரிடப்பட்டது நடித்தார்\nதேவ்,சிராபந்தி சாட்டர்ஜி,சோஹம் சக்கரவர்த்தி,மற்றும மிமி சக்கரவர்த்தி.மற்றும ஓடியா து ஜீ சேய் நடித்தார் பாபுசான்\n\nSection::::கதைச்சுருக்கம்.\nஆர்யா, நயன்தாரா இருவருக்கும் காதல் தோல்வி ஏற்பட, ஒரு கட்டத்தில் இவர்கள் இரண்டு பேருக்கும் திருமணம் நடக்கிறது. இந்த திருமணத்தில் விருப்பம் இல்லை என்றாலும், தங்களது பெற்றொர்களுக்காக திருமணம் செய்துகொள்ளும் இவர்கள் இல்லர வாழ்க்கையில் தடுமாற, இதற்கிடையில் இவர்களுடைய முந்தைய காதலைப் பற்றி இருவரும் அறிந்துகொள்கிறார்கள். பிறகு இவர்களுடைய தடுமாற்றம் நீடித்ததா அல்லது இவர்கள் இணைந்தார்களா என்பது தான் கதை.\n\n"}
{"id": "195141", "url": "https://ta.wikipedia.org/wiki?curid=195141", "title": "சரவணன் என்கிற சூர்யா", "text": "சரவணன் என்கிற சூர்யா\n\nசரவணன் என்கிற சூர்யா 2014-ல் அன்று வெளியாகவிருக்கும் இந்தியத் தமிழ் திரைப்படம்.\n\nSection::::கதை.\nசுமாராக இருக்கும் ஒருவன் தன்னை சூர்யா போல நினைத்துக் கொள்கிறான். அவனை விருப்பும் உள்ளூர் பெண்களை எல்லாம் ஒதுக்குகிறான். ஒரு அழகியைத்தான் திருமணம் செய்வது என்று இருக்கிறான். அப்படி ஒரு அழகியையும் சந்திக்கிறான். அவனை அவள் மதிக்கவில்லை. அவர்களுக்குள் காதல் வருகிறதா? எப்படி அவள் மனதில் இடம் பிடிக்கிறான் என்பதே கதை.\n\nSection::::பிணக்குகள்.\nSection::::தலைப்பு பற்றிய பிணக்கு.\nபடத்தின் டைட்டிலை மாற்றும்படி சூர்யா தரப்பில் இருந்து இயக்குனர் ராஜா சுப்பையாவுக்கு கோரிக்கை வைக்கப்பட்டது... நடிகர் சங்கமும் இதனை தயாரிப்பாளர் சங்கத்துக்கு அனுப்பி நடவடிக்கை மேற்கொண்டு வருகிறது..ஆனால் இயக்குநர் ராஜா சுப்பையா தலைப்பை மாற்ற முடியாது என மறுத்துவிட்டார். \"இந்தப் படத்தின் கதைக்கு சரவணன் என்கிற சூர்யா தலைப்பு பொருத்தமாக இருந்ததால் வைத்தோம். படத்தில் நடிகர் சூர்யாவை இழிவு படுத்துவது போல் காட்சிகள் எதுவும் இல்லை. இதே தலைப்பில் வசனங்கள் இடம் பெற்றுள்ளன. நிறைய செலவில் விளம்பரங்களும் செய்துவிட்டோம். இப்போது தலைப்பை மாற்ற முடியாது,\" என்கிறார் ராஜா சுப்பையா..\n"}
{"id": "195144", "url": "https://ta.wikipedia.org/wiki?curid=195144", "title": "ஓநாயும் ஆட்டுக்குட்டியும்", "text": "ஓநாயும் ஆட்டுக்குட்டியும்\n\nஓநாயும் ஆட்டுக்குட்டியும் செப்டம்பர் 27, 2013ல் வெளியான இந்தியத் தமிழ் திரைப்படமாகும். இதனை மிஷ்கின் எழுதி, இயக்கி, தயாரித்துள்ளார். இப்படத்தில் பாடல்கள் இல்லை. பின்னணி இசை இளையராஜா அமைத்துள்ளார். இப்படத்தின் பின்னணி இசைக்கோவை குறுவட்டு தயாரிப்பாளரால் சுழியம் விலையிட்டு (இலவசமாக) தரப்பட்டது.\n"}
{"id": "195146", "url": "https://ta.wikipedia.org/wiki?curid=195146", "title": "லெனக்ஸ் லூயிஸ்", "text": "லெனக்ஸ் லூயிஸ்\n\nலெனக்ஸ் கிளாடியஸ் லூயிஸ் (ஆங்கிலம்:Lennox Claudius Lewis) என்பவர் ஒரு ஓய்வுபெற்ற குத்துச்சண்டை வீரர் ஆவார். உலகில் முண்ணணி வீரர்களையும் 'நாக் அவுட்' முறையில் வெற்றி கண்ட இவர் குத்துச்சண்டையின் மிகுஎடை(heavyweight) பிரிவில் சமீபத்திய மறுப்பீடில்லா உலக வெற்றியாளராவார்(Undisputed world champion).\n\nSection::::பிறப்பு மற்றும் வளர்ப்பு.\nலெனக்ஸ் லண்டன் நகரில் பிறந்தவர். பன்னிரண்டு வயதில் இவரது குடும்பம் கனடாவுக்கு குடிபெயர்ந்தது. இதனால் இவர் இரு நாட்டின் குடியுரிமையும் வைத்துள்ளார். பள்ளி பருவங்களில் கால்பந்து மற்றும் கூடை பந்தில் மட்டுமே ஆர்வம் காட்டினார். 1983-இல் ஜுனியர் குத்து சண்டை பிரிவில் சாம்பியன் பட்டம் வென்ற பிறகு குத்து சண்டையில் கவனம் செலுத்தினார். பின் 1992-இல் டோனோவன் ரோட்டக்கை வீழ்த்தி உலகின் முதல் நிலை வீரரானார்.\n\nSection::::வெற்றிகள்.\nஇதுவரை பங்கேற்ற 44 போட்டிகளில் இரண்டில் தோல்வியை தழுவியுள்ளார், ஒன்று டிரா ஆனது, மீதி நாற்பத்து ஓரு போட்டிகளிலும் வெற்றி பெற்றுள்ளார். அதில் 32 நாக் அவுட் முறையில் வென்றதாகும். 1988 ஒலிம்பிக்கில் தங்கம் வென்றுள்ளார். 1999 இங்கிலாந்து அரசின் பர்சனாலிட்டி விருதையும் வென்றுள்ளார். 86-ம் ஆண்டு காமன்வெல்திலும் தங்கம் வென்றுள்ளார். 1985 உலக குத்துச்சண்டை போட்டியில் வெள்ளி பதக்கம் வென்றுள்ளார்.\n\nSection::::மேற்கோள்கள்.\n\"11-10-2013 தினத்தந்தி சிறுவர் தங்க மலர் இதழ்\"\n"}
{"id": "195153", "url": "https://ta.wikipedia.org/wiki?curid=195153", "title": "கொட்டாரக்கர ஸ்ரீதரன் நாயர்", "text": "கொட்டாரக்கர ஸ்ரீதரன் நாயர்\n\nகொட்டக்கார ஸ்ரீதரன் நாயர் என்பவர் ஒரு மலையாள நடிகர் ஆவார்.\n"}
{"id": "195155", "url": "https://ta.wikipedia.org/wiki?curid=195155", "title": "ஜமீன் (திரைப்படம்)", "text": "ஜமீன் (திரைப்படம்)\n\nஜமீன் ஏப்பிரல் 2013இல் வெளிவந்த ஓர் இந்தியத் தமிழ்த் திரைப்படமாகும். இதனை ஜி.அசோக் இயக்கினார். இது பில்லா சமீந்தார் என்ற பெயரில் 2011இல் தெலுங்கில் வெளியாகிய திரைப்படத்தின் தமிழாக்கமாகும். இத்திரைப்படத்திற்குச் செல்வகணேசு இசையமைத்திருந்தார்.\n"}
{"id": "195157", "url": "https://ta.wikipedia.org/wiki?curid=195157", "title": "விரட்டு", "text": "விரட்டு\n\nவிரட்டு, (ஆங்கிலம்: Virattu) வெளியாகவிருக்கும் இந்தியத் தமிழ்த் திரைப்படம் ஆகும். இப்படத்தை டி. குமார் இயக்கினார்.\n\n"}
{"id": "195161", "url": "https://ta.wikipedia.org/wiki?curid=195161", "title": "அடித்தளம் (திரைப்படம்)", "text": "அடித்தளம் (திரைப்படம்)\n\nஅடித்தளம், வெளியாகவிருக்கும் இந்தியத் தமிழ் திரைப்படம். இதனை இளங்கண்ணன் இயக்குகிறார்.\n"}
{"id": "195162", "url": "https://ta.wikipedia.org/wiki?curid=195162", "title": "ஓம் சாந்தி ஓம் (திரைப்படம்)", "text": "ஓம் சாந்தி ஓம் (திரைப்படம்)\n\nஓம் சாந்தி ஓம் என்பது இயக்குநர் டி. சூர்யபிரபாகர் இயக்கத்தில் ஸ்ரீகாந்த் நடித்து 2015 ஆம் ஆண்டில் வெளிவந்த ஒரு தமிழ்த் திரைப்படம். இதில் ஸ்ரீகாந்த், நீலம், நான்கடவுள் ராஜேந்திரன், நரேன் மற்றும் பலர் நடிக்கின்றனர். பெரும் பொருட்செலவில் பி. அருமைச்சந்திரன் தயாரிக்கிறார். பாடல்களை நா. முத்துகுமார் எழுத விஜய் எபனேசர் இசையமைக்கிறார். கே. எம். பாஸ்கரன் ஒளிப்பதிவு செய்ய, சங்கர்குமார் வசனம் எழுதுகிறார்.\n\nதிருச்சி, சென்னை மற்றும் வெளி நாடுகளில் படப்பிடிப்பு நடைபெறுகிறது.\n"}
{"id": "195163", "url": "https://ta.wikipedia.org/wiki?curid=195163", "title": "செம்மீன் (புதினம்)", "text": "செம்மீன் (புதினம்)\n\nசெம்மீன்() என்பது தகழி சிவசங்கரப் பிள்ளை 1956-ல் எழுதிய ஒரு மலையாள புதினம் ஆகும். இது இந்து மத மீனவனின் மகள் கருத்தம்மைக்கும் ஒரு முஸ்லிம் மொத்த மீன் வியாபாரியின் மகன் பரீக்குட்டிக்கும் இடையேயான காதலைப் பற்றிய கதையாகும்.. இதன் மையக்கருவானது தென்னிந்தியாவின் கேரள மாநிலத்தின் கடலோரத்தில் வசிக்கக்கூடிய மீனவ சமுதாய மக்களின் இடையே உள்ள நம்பிக்கை பற்றியது. அந்த நம்பிக்கையானது கற்பு பற்றியது அதாவது மனைவி ஒருவர் இறைமறுப்பு கொண்டவராக இருந்தால் அவருடைய கணவன் கடலுக்குச் சென்றால் கடல் தெய்வம் (கடல் அன்னை மற்றும் கடலம்மா எனவும் கூறுவர்) அவரை விழுங்கிவிடும் என்பதாகும். இந்த நம்பிக்கையை தொடர்ந்து நிலைநிறுத்தச் செய்யும் வகையிலேயே தகழி சிவசங்கரப் பிள்ளை இந்தப் புதினத்தை எழுதியிருப்பார். இந்தப் பெயரிலேயே இது திரைப்படமாகவும் வெளியாகி விமர்சன ரீதியாகவும், வணிக ரீதியாகவும் வெற்றி பெற்றது. \n\nஇந்தப் புதினத்தில் மீனவ மக்களின் வாழ்வியலை உணர்ச்சிப்பூர்வமாக விளக்கியுள்ளார். இவர்களின் வாழ்வியலானது நீதிக்கதைகளின் தரத்தில் அமைந்துள்ளது. மீனவ சமுதாய மக்களின் பழக்க வழக்கங்கள் , விலக்குகள் (செய்யக் கூடாதவைகளாக அவர்கள் கருதுவது), நம்பிக்கைகள், சடங்குகள் மற்றும் அவர்களின் அன்றாட தொழில் நிகழ்வுகள், அவர்களின் வலிகள் ஆகிய அனைத்தும் இயல்பு மாறாமல் தகழி அவர்களின் அற்புதமான எழுத்துக்களால் அறிய முடிகிறது. \n\nஇந்திய இலக்கியத்தின் இரண்டாவது பெரிய விருதாகக் கருதப்படும் சாகித்திய அகாதமி விருது விருதினை செம்மீன் புதினம் 1957 இல் பெற்றது.\n\nSection::::கதைச் சுருக்கம்.\nசெம்பன்குஞ்சு என்பவர் ஒரு மீனவர். அவருக்கு சொந்தமாக ஒரு படகையும் ,மீன்பிடி வலை வாங்க வேண்டும் என்பதையே வாழ்க்கையின் ஒரே நோக்கமாகக் கொண்டுள்ளார். இதனை ஒரு முஸ்லீம் மீன் மொத்தவியாபாரியின் மகனான பரீக்குட்டியின் உதவியுடன் நிறைவேற்றுகிறார். ஆனால் பரீக்குட்டி ஒரு நிபந்தனை விதிக்கிறார். அது செம்மன் குஞ்சுவிற்குக் கிடைக்கும் மீன்கள் அனைத்தையும் தன்னிடமே விற்க வேண்டும் என்பதாகும். செம்பன்குஞ்சுவிற்கு அழகான ஒரு மகள் இருக்கிறார். அவருடைய பெயர் கருத்தம்மா. கருத்தம்மாவிற்கும் பரீக்குட்டிக்கும் இடையே காதல் மலருகிறது. இதனைத் தெரிந்துகொண்ட கருத்தம்மாவின் தாய் சக்கி, அவருடைய சமுதாயக் கட்டுப்பாடுகளுக்கு எதிரானது என எச்சரிக்கை செய்கிறார். கருத்தம்மா , பரீக்குட்டிக்காக தனது காதலை தியாகம் செய்கிறார். பின் பழனி என்ற ஆதரவற்றோரை திருமணம் செய்கிறார். பின் கனவருடன் அவருடைய ஊருக்குச் செல்கிறார். சென்பன்குஞ்சு மற்றுமொரு படகு, வலையை வாங்குகிறான். அதன்பின் பேராசைக்காரனாகவும், இதயமற்றவனாகவும் ஆகின்றான். பரீக்குட்டியிடம் வாங்கிய கடனையும் திருப்பிச் செலுத்த மறுக்கிறான். சக்கி இறந்த பிறகு பாப்பிகுஞ்சு என்ற பெண்ணை மறுமணம் செய்கிறார் செம்பன்குஞ்சு. தனது தந்தை மறுமணம் செய்ததை அறிந்து தனது சகோதரி பஞ்சமியின் வீட்டிற்குச் செல்கிறார் கருத்தம்மா. அதேசமயம் கருத்தம்மா ஒரு நல்ல மனைவியாகவும், தாயாகவும் நடந்துகொள்கிறார். ஆனால் பரீக்குட்டியுடன் இருந்த காதலை அந்த ஊர் மக்கள் பழனியிடம் தவறாக எடுத்துக் கூறுகின்றனர். பழனியின் நன்பர்கள் இதனைக் காரனம் காட்டி அவரைத் தங்களுடன் மீன்பிடிக்க அழைத்துச்செல்வதில் இருந்து விலக்கி வைக்கின்றனர். பின் ஒருநாள் இரவில் பரீக்குட்டியும் கருத்தம்மாவும் சந்திக்கின்றனர். அந்தச் சந்திப்பின் போது அவர்களின் பழைய காதல்மீன்டும் துளிர்க்கிறது. பழனியின் வலையில் ஒரு பெரிய சுறா சிக்குகிறது அப்போது ஒரு பெரிய நீர்ச்சுழி அவனை விழுங்குகிறது. அடுத்த நாள் காலையில் கடற்கரை ஓரத்தில் கருத்தம்மாவும் பழனியும் கைகோர்த்தபடி இறந்து கிடக்கின்றனர். \n\nSection::::மொழிபெயர்ப்பு.\nசெம்மீன் புதினம் வெற்றிபெற்றதைத் தொடர்ந்து ஆங்கிலம், உருசிய மொழி, இத்தாலிய மொழி, பிரெஞ்சு மொழி, அரபு மொழி போன்ற பல இந்திய மொழிகளில் மொழிமாற்றம் செய்யப்பட்டது. . தமிழில் எழுத்தாளர் சுந்தர ராமசாமி இந்நூலை மொழிபெயர்த்துள்ளார்.\n\nஆங்கில மொழியில் செம்மீன் புதினம் பலமுறை மொழிமாற்றம் செய்யப்பட்டது. கடலன்னையின் கோபம் என்ற நாராயண மேனனின் மொழிபெயர்ப்பு இன்றளவிலும் புகழ்பெற்றதாக விளங்குகிறது. மேலும் டி. எஸ். பிள்ளை மற்றும் அனிதா நாயர் போன்றவர்கள் செம்மீன் என்ற பெயரிலேயே ஆங்கிலத்தில் மொழிமாற்றம் செய்தனர். \n\nSection::::திரைப்படம்.\n1965-ல் ராமு கார்யாட்டு என்பவர் இந்நாவலைத் திரைப்படமாக்கினார். இப்படத்திற்கு 1965-ம் ஆண்டிற்கான சிறந்த திரைப்படத்திற்கான, இந்தியக் குடியரசுத் தலைவரின் தங்கப் பதக்கம் கிடைத்தது. ஷீலா, மது, கொட்டாரக்கர ஸ்ரீதரன் நாயர், சத்யன் ஆகியோர் நடித்திருந்தனர்.\n\n"}
{"id": "195165", "url": "https://ta.wikipedia.org/wiki?curid=195165", "title": "நவீன சரஸ்வதி சபதம்", "text": "நவீன சரஸ்வதி சபதம்\n\nநவீன சரஸ்வதி சபதம், 2013 இல் வெளியான தமிழ்த் திரைப்படம். இதனை கே. சந்துரு இயக்கியுள்ளார். இப்படம் நான்கு நண்பர்களைப் பற்றிய கதையாக உள்ளது.\n\n\nSection::::பாடல்கள்.\nஇப்படத்தின் பாடல்களை பிரேம் குமார் உருவாக்கியிருக்கிறார். இப்படத்தின் பாடல் தொகுப்பானது அக்டோபர் 13, 2013 அன்று வெளியானது. வைரமுத்து, மதன் கார்க்கி, கானா பாலா ஆகியோர் இப்படத்திற்கு பாடல் வரிகளை எழுதியுள்ளனர்.\n"}
{"id": "195166", "url": "https://ta.wikipedia.org/wiki?curid=195166", "title": "ஐ.என்.எஸ். சுனைனா", "text": "ஐ.என்.எஸ். சுனைனா\n\nஐஎன்எஸ் \"சுனைனா\" என்பது இந்தியக் கடற்படையின் இரண்டாவது சார்யு வகை ரோந்துக் கப்பலாகும். \"கோவா சிப்யாட் லிட்\" என்ற நிறுவனத்தின் மூலம் கட்டப்பட்டு, கொச்சித் துறைமுகத்தில் 15 அக்டோபர் 2013ல் கடற்படையில் சேர்க்கப்பட்டது. அதிநவீன தொழில்நுட்ப வசதிகளுடன் வடிவமைக்கப்பட்டுள்ள இந்த கப்பல், கடலோர ரோந்து, தொலைகரை உடைமைகளின் காவல், பெருங்கடல் எல்லைகளில் கண்காணிப்பு மற்றும் மேற்பார்வை ஆகிய பணிகளைச் செய்கிறது. 24 மணி நேரமும் ரோந்துப் பணியில் ஈடுபடும் இதில் எட்டு அதிகாரிகள் மற்றும் 108 கடற்படை வீரர்கள் பணியாற்றுவர்கள். இதில் உலங்கூர்தி, அதிநவீன தகவல்தொடர்புச் சாதனங்கள் முதலியவை சுமந்து செல்லும் வகையில் வடிவமைக்கப்பட்டுள்ளதால், போர்க் காலங்களிலும் பயன்படுத்தலாம்.\n"}
{"id": "195176", "url": "https://ta.wikipedia.org/wiki?curid=195176", "title": "வண்ணக் கதிர்ஏற்பளவுமானி", "text": "வண்ணக் கதிர்ஏற்பளவுமானி\n\nவண்ணக் கதிர்ஏற்பளவுமானி (\"chromo radiation dosimeter\") என்பது கதிர் ஏற்பளவினை அளவிடப் பயன்படும் ஒரு கருவியாகும்.\n\nபொட்டாசியம் குளோரைட், சோடியம் கார்பனேட் போன்றக் கூட்டுப்பொருட்களின் வண்ணம் (நிறம்)\nகதிர்வீச்சினை ஏற்று மாறுபடுகிறது எனும் உண்மையினை அடிப்படையாக் கொண்டு செயல்படும் கருவி இதுவாகும். மிக உயர்ந்த அளவுகளை (ஆயிரக்கணக்கான கிரே) அளவிட பயனாகிறது. நீரில் கலந்துள்ள குளோரோபார்முடன் சிறிது சாயம் அல்லது வண்ணப் பொருட்கள் கலந்த கரைசல் வண்ணக் கதிர்ஏற்பளவுமானியாகப் பயன்படுத்தப்பட்டது. குளோரபார்மிற்குப் பதில் ஐயோடபார்மும் பயன்படுத்தலாம்.\n"}
{"id": "195177", "url": "https://ta.wikipedia.org/wiki?curid=195177", "title": "தாதியா நெரிசல்", "text": "தாதியா நெரிசல்\n\nதாதியா நெரிசல் என்பது இந்தியாவின் மத்தியப் பிரதேச மாநிலம், தாதியா மாவட்டத்தில், ரதன்கார் துர்கா தேவி கோவிலுக்கு (கொள்ளைக்காரர்கள் கோயில்) செல்லும் வழியில் சிந்து நதியின் குறுக்கே கட்டப்பட்டுள்ள பாலத்தில் அமைந்த நிகழ்ச்சியாகும். \nநவராத்திரி விழாவின் போது பீதி அடைந்த பக்தர்கள் அலறியடித்து சிதறிய மக்களின் மீது போலீசார் தடியடி நடத்தினார்கள்.\n\nSection::::நிகழ்வு.\nதசரா பண்டிகையின் கடைசி நாளான 14.10.2013 முன்னிட்டு, மத்தியப் பிரதேச மாநிலம் டட்டியா மாவட்டம் ரத்னாகர் துர்கா மாதா கோயிலில் ஞாயிற்றுக்கிழமை ஏற்பட்ட நெரிசலில் 115 பலியானார்கள். மற்றும் கோயிலுக்குச் செல்ல சிந்து நதியின் குறுக்கே ஒரு பாலம் அமைக்கப்பட்டுள்ளது. இப்பாலத்திலிருந்து விழுந்து 6 பேர் மரணமடைந்தார்கள். \n"}
{"id": "195178", "url": "https://ta.wikipedia.org/wiki?curid=195178", "title": "சுற்றுலா (திரைப்படம்)", "text": "சுற்றுலா (திரைப்படம்)\n\nசுற்றுலா, என்பது ஓர் இந்தியத் தமிழ்த் திரைப்படமாகும். இதனை இயக்கியவர் வி.ராஜேஷ். இத்திரைப்படத்திற்கு பரணி இசையமைத்துள்ளார். பாடல்கள் ஏப்ரல் 27, 2013 அன்று வெளியானது.\n\nSection::::கதைச்சுருக்கம்.\nஇப்படத்தின் கதைக்களம், நாயகனும், நாயகியும் தங்களது பெற்றோர் ஏற்றுக்கொள்ளாததால் வீட்டை விட்டு ஓடிப்போகிறார். வீட்டை விட்டு ஓடிப் போன போது இவர்களுடன் சேர்ந்து இவர்களின் நண்பர்களும் காணமல் போய்விடுகிறார். அதன் பிறகு என்ன ஆகிறது என்பது தான் கதை என கூறப்பட்டுள்ளது.\n"}
{"id": "195182", "url": "https://ta.wikipedia.org/wiki?curid=195182", "title": "உயிருக்கு உயிராக", "text": "உயிருக்கு உயிராக\n\nஉயிருக்கு உயிராக, வெளியாகவிருக்கும் இந்தியத் தமிழ் திரைப்படம். இதனை விஜயா மனோஜ்குமார் இயக்குகிறார். மாணவர்கள் கல்லூரி வாழ்க்கை முறை பற்றியும் அவர்கள் மீதான பெற்றோர்களின் கவலைப்பற்றியும் இந்தத் திரைப்படத்தின் கதை இருக்கும் என மனோஜ்குமார் கூறியுள்ளார்.\n\n"}
{"id": "195183", "url": "https://ta.wikipedia.org/wiki?curid=195183", "title": "மாறனேரி நம்பி", "text": "மாறனேரி நம்பி\n\nமாறனேரி நம்பி (English : Maraneri Nambi) புகழ்பெற்ற வைணவப் பெரியோர்களில் ஒருவர். இவர் ஆளவந்தாரின் சீடர். தன்னுடைய குரு ராஜபிளவை நோயால் அவதியுற்றபோது அதனை உபதேசங்களை கேட்டு வாங்குவதைப் போல ராஜபிளவை நோயையும் வாங்கிக்கொண்டார். இவர் தாழ்த்தப்பட்ட குலத்தில் பிறந்தவர் என்பதால் ராஜபிளவை நோயினால் அவதியுற்று இறந்தபோது, வைணவர்கள் யாரும் அவருக்கு இறுதிச்சடங்கு செய்ய முன்வரவில்லை. ஆளவந்தாரின் சீடராக இருந்த பெரிய நம்பி முன்வந்து வைணவர்களுக்கு செய்கின்ற இறுதிச் சடங்குகளைச் செய்தார். இவ்வாறு செய்தமைக்காக திருவரங்க வைணவர்கள் பெரிய நம்பியை ஜாதியை விட்டுத் தள்ளிவைத்தனர்.\n\nSection::::பிறப்பு.\nஆனி மாதம் ஆயில்யம் நட்சத்திரத்தில் பாண்டிய நாட்டிலுள்ள புராந்தகம் என்னும் சிற்றூரில் நான்காம் வருணம் எனப்படும் தாழ்த்தப்பட்ட குலத்தில் பிறந்தார்.\n\nSection::::பெயர்க் காரணம்.\nமாறனாகிய நம்மாழ்வாருக்கு ஒப்பாக கருதும் வகையில் திருவரங்கத்தில் உறையும் அரங்கன் மீது அளவற்ற பக்தி கொண்டமையால் இவரை மாறனுக்கு நேரான நம்பி எனும் பொருளில் மாறனேர் நம்பி (மாறன்+நேர்+நம்பி) அல்லது மாறனேரி நம்பி என அனைவராலும் அழைக்கப்பட்டார்.\n\nSection::::குருபக்தி.\nதன் குருவாகிய ஆளவந்தார் இராஜபிளவை எனப்படும் கொடுநோயால் படும் வேதனை பொருக்க ஒண்ணாது, தன் குருவை அணுகி, குருப்பிரசாதமாக அக்கொடிய நோயை தனக்கு அளிக்குமாறு வேண்டி நின்றார். ஆளவந்தார் மறுதளித்தும் பிடியாய் இருந்த நம்பிக்கு வேறுவழியின்றி தன் நோயை மாற்றியருளினார். மூன்று மாதங்களுக்கும் மேலாக அக்கொடிய நோயால் பாதிப்படைந்தவர், குருபக்தியால் அனைவரும் வியக்கும் வண்ணம் விரைவில் குணமடைந்தார். ஆயினும் இச்செய்கையால் தன் குடும்ப அங்கத்தினாராலேயே ஒதுக்கப்பட்டார்.\n\nSection::::இறுதி விருப்பம்.\nஆளவந்தார் திருநாடு அலங்கரித்தப்(இறப்பினைக் குறிக்கும் வைணவச் சொல்)பின் மாறனேரி நம்பி தனித்துவிடப் பட்டார். ஆளவந்தாரின் முதன்மை சீடரும், பிள்ளை பிராயம் தொட்டு தனக்கு உற்ற தோழனுமான பெரிய நம்பிகளிடம் தான் ஆச்சாரியன் திருவடி (இறப்பினைக் குறிக்கும் வைணவச் சொல்) அடைந்தப்பின் தன் பூத உடலை தன் உறவினர்களிடம் சேர்க்காது பெரியநம்பிகளே ஈமக்கிரியையகள் யாவும் செய்ய வேண்டும் என்ற தன் இறுதி விருப்பத்தை தெரிவித்தார்.ஏனெனில் ஆளவந்தாரின் இராஜபிளவை நோயை குருப்பிரசாதமாக பெற்றுக் கொண்டப்படியால் தன் உடலும் குருப்பிரசாதம் என்றும் அதனை வைணவர்கள் அல்லாத தன் குடும்பத்தினரிடம் அளிப்பது என்பது உயர்ந்த யாக நெய்யை தெருநாய்களுக்கு இடுவதற்கு ஒப்பாகும் என்றும் கருதினார்.அதன்படி இவரின் இறுதிக் கடன் யாவும் உயர்ந்த குலத்தைச் சேர்ந்த பெரிய நம்பிகளால் குறைவற நடத்திவைக்கப்பட்டது.\n\nSection::::தனியன்.\nபின்வரும் வடமொழி தனியன் இவரின் பெருமையைக் கூறும்.\n\nSection::::ஆதாரங்கள்.\nஆறாயிரப்படி குருபரம்பரை பிரபாவம், பெரிய திருமுடி அடைவு\n"}
{"id": "195184", "url": "https://ta.wikipedia.org/wiki?curid=195184", "title": "செம்மீன் (திரைப்படம்)", "text": "செம்மீன் (திரைப்படம்)\n\nதகழி சிவசங்கரப் பிள்ளையின் செம்மீன் என்னும் நாவலின் கதையை மூலமாகக் கொண்டு, 1965-ல் ராமு கார்யாட்டு திரைப்படத்தை இயக்கினார். மது, சத்யன், கொட்டாரக்கர ஸ்ரீதரன் நாயர், ஷீலா, எஸ். பி. பிள்ளை, அடூர் பவானி, பிலோமின ஆகியோர் முதன்மை வேடங்களில் நடித்துள்ளனர்.\n\n1965-ல் சிறந்த திரைப்படத்திற்கான இந்திய அரசின் தங்கத் தாமரை விருது கிடைத்தது..\n\n\nSection::::பாடல்கள்.\nபாடல் வரிகள்: வயலார் ராமவர்மா\n\nSection::::கதை.\nஏழை மீனவனின் மகள் கறுத்தம்மா மற்றும் மொத்த மீன் வியாபாரியும் முஸ்லீம் இளைஞனான பரீக்குட்டி ஆகியோர் படகு அருகே சந்தித்துப் பேசுவதிலிருந்தே கதை தொடங்குகிறது. அவர்களின் காதலுக்குக் கடுமையான சமூகக் கட்டுப்பாடுகளால் தடை ஏற்படுகிறது. இதற்கிடையில் கருத்தம்மாவின் பேராசைபிடித்த பெற்றோர் பரீக்குட்டியிடம் உள்ள பணத்தைவாங்கி சொந்தமாக படகுகள் வாங்கிக்கொண்டு பரிக்குட்டியை ஏமாற்றிவிடுகின்றனர். பரீக்குட்டியை விட்டுப் பிரிந்து திரிகுன்னத்து மீனவன் பழனியை திருமணம் செய்துகொண்டு சென்றுவிடுகிறாள் கறுத்தம்மா. திருமணத்திலிருந்தே கணவனுக்கு உற்ற மனைவியாக அன்பொழுக நடந்துகொள்கிறாள். இருந்தாலும் அவ்வப்போது வரும் பரீக்குட்டியின் நினைவுகளில் இருந்து முடியாமலும் தவிக்கிறாள். இருவரின் மனப்போராட்டங்களுக்குப் பிறகு எதிர்பாராமல் நிகழும் பரீக்குட்டி, கருத்தம்மா ஆகியோரின் சந்திப்பும் அந்த சந்திப்பைக் கடலன்னை எப்படி ஏற்றுக்கொள்கிறாள் என்பதும்தான் கதை.\n"}
{"id": "195185", "url": "https://ta.wikipedia.org/wiki?curid=195185", "title": "செம்மீன் (நாடகம்)", "text": "செம்மீன் (நாடகம்)\n\nதகழி சிவசங்கரப் பிள்ளையின் செம்மீன் என்னும் நாவலை முதன்மைப்படுத்தி, 1995-ல் வெளியானது செம்மீன் என்னும் நாடகம். இதன் இயக்குனர் பேபிக்குட்டன். இது தயாரிக்கப்பட்ட ஓராண்டில், 350 முறைக்கும் அதிகமான முறை திரையிடப்பட்டது. .கேரள அரசின் ஐந்து விருதுகள் இந்த நாடகத்திற்கு கிட்டியுள்ளன. செம்பன்குஞ்ஞாக வேடமிட்ட என். எஸ். பிரகாஸ், சிறந்த நடிகைக்கு, கறுத்தம்மையாக நடித்த பிந்து சுரேஷ், சிறந்த துணை நடிகருக்கான விருது பட்டணக்காடு புருஷோத்தமனுக்கும், சிறந்த இசைக்கான விருது குமரகம் ராஜப்பனுக்கும், இசையமைப்புக்கான விருது ஏழாச்சேரி ராமசந்திரனுக்கும் வழங்கப்பட்டன. \n"}
{"id": "195200", "url": "https://ta.wikipedia.org/wiki?curid=195200", "title": "மாடபுரம்", "text": "மாடபுரம்\n\nமாடபுரம், வெளியாகவிருக்கும் இந்தியத் தமிழ் திரைப்படம். இதனை பிரவின் இயக்குகிறார். இப்படத்தில் நடிக்கும் இளம் நடிகர்கள் அனைவரும் புதுமுகங்கள் ஆகும்.\n\n"}
{"id": "195201", "url": "https://ta.wikipedia.org/wiki?curid=195201", "title": "கிழக்கு சந்து கதவு எண் 108", "text": "கிழக்கு சந்து கதவு எண் 108\n\nகிழக்கு சந்து கதவு எண் 108, என்பது வெளியாகவிருக்கும் இந்தியத் தமிழ் திரைப்படம் ஆகும். இதனை செந்தில் ஆனந்தன் இயக்குகிறார்.\n"}
{"id": "195203", "url": "https://ta.wikipedia.org/wiki?curid=195203", "title": "குகன் (திரைப்படம்)", "text": "குகன் (திரைப்படம்)\n\nகுகன், என்பது வெளியாகவிருக்கும் இந்தியத் தமிழ்த் திரைப்படமாகும். இதனை அழகப்பன் இயக்குகிறார்.\n"}
{"id": "195204", "url": "https://ta.wikipedia.org/wiki?curid=195204", "title": "இங்க என்ன சொல்லுது", "text": "இங்க என்ன சொல்லுது\n\nஇங்க என்ன சொல்லுது, 2014 இல் வெளியான தமிழ்த் திரைப்படமாகும். இதனை வின்சென்ட் செல்வா இயக்கியுள்ளார். இந்தப் படத்தில் நடிகர் சிலம்பரசன் \"குட்டி பயலே... குட்டி பயலே\" என்ற ஒரு பாடல் பாடியுள்ளார். இவர் சிறப்புத் தோற்றமாகவும் இப்படத்தில் நடிக்கிறார்.\n\n"}
{"id": "195205", "url": "https://ta.wikipedia.org/wiki?curid=195205", "title": "சித்திரையில் நிலாச்சோறு", "text": "சித்திரையில் நிலாச்சோறு\n\nசித்திரையில் நிலாச்சோறு, என்பது அக்டோபர் 18, 2013 அன்று வெளியான இந்தியத் தமிழ்த் திரைப்படமாகும். இதனை ஆர். சுந்தர்ராஜன் இயக்கியுள்ளார். இதற்கு யூ சான்றிதழ் கிடைத்துள்ளது.\n\n\"தெய்வத் திருமகள்\" என்னும் தமிழ்த் திரைப்படத்தில் குழந்தையாக நடித்த சாரா இந்தப் படத்தில் முதன்மைக் கதாபாத்திரத்தில் நடித்துள்ளார். வசுந்த்ரா காஷ்யோப் ஆசிரியையாக நடித்துள்ளார்.\n\nSection::::பாடல்கள்.\nஇத்திரைப்படத்தின் பாடல்களை இளையராஜா இசையமைத்துள்ளார். பாடல்கள் ஏப்ரல் 26, 2013 அன்று வெளியாயின. இத்திரைப்பட பாடல்களுக்கு \"பிகைன்ட் வுட்ஸ்\" 1.5/5 தரங்கொடுத்திருக்கிறது.\n"}
{"id": "195206", "url": "https://ta.wikipedia.org/wiki?curid=195206", "title": "பண்ணையாரும் பத்மினியும்", "text": "பண்ணையாரும் பத்மினியும்\n\nபண்ணையாரும் பத்மினியும், என்பது 2014 இல் வெளியான தமிழ்த் திரைப்படமாகும். இதனை அருண் குமார் இயக்கினார். இது ஏற்கனவே குறும்படமாக வெளிவந்தது. இந்தத் திரைப்படத்தில் நடிகர் விஜய் சேதுபதி கதாநாயனாக நடித்தார். இவருக்கு ஜோடியாக ஐஸ்வர்யா ராஜேஷ் நடித்திருந்தார்.\n\nSection::::கதைச் சுருக்கம்.\nபண்ணையார் ஜெயப்ரகாசின் நண்பர் ஊருக்குப்போகும்போது அவரிடம் தனது பத்மினி மகிழுந்தை கொடுத்துவிட்டுச் செல்கிறார். பண்ணையாருக்கு மகிழுந்து (கார்) ஓட்ட தெரியாததால் உழவு இயந்திரத்தை ஓட்டும் விஜயசேதுபதி மகிழுந்துக்கு ஓட்டுநராக வருகிறார். பத்மினி மேல் பண்ணையாருக்கும், அவர் மனைவிக்கும், ஓட்டுநர் விஜய் சேதுபதிக்கும் பாசம் கூடிக்கொண்டே போகிறது. திருமணநாளில் மனைவியை மகிழுந்தில் வைத்து அழைத்துச் செல்லவேண்டும் என்ற பண்ணையாரின் ஆசை. ஆனால் அந்நாளில் பண்ணையார் மகிழுந்தை ஓட்டவேண்டும் என்பது மனைவியின் விருப்பம். பண்ணையார் மகிழுந்து ஓட்டக்கற்றுக் கொண்டால் தான் பத்மினி என்ற மகிழுந்தை பிரிய நேரிடும் என விஜய் சேதுபதி அஞ்சுகிறார். பண்ணையார் மகிழுந்து ஓட்டக் கற்றுக்கொண்டாரா, தன் திருமணநாளில் மனைவியை மகிழுந்தில் வைத்து பண்ணையார் அழைத்துச் சென்றாரா, பத்மினியை விட்டு விஜய் சேதுபதி பிரிய நேர்ந்ததா, பத்மினி இவர்களோடு இருந்ததா என்பதை இயக்குநர் சொல்லியுள்ளார்.\n\n\n\nSection::::ஒலிப்பதிவு.\nஇந்தத் திரைப்படத்துக்கு இசை ஜஸ்டின் பிரபாகரன் அமைத்திருந்தார். கவிஞர் வாலி இவ் திரைப்படத்துக்கு பாடல் எழுதினார். இந்தத் திரைப்படத்தில் இசையமைப்பாளர் ஜஸ்டின் பிரபாகரன் பேசுறேன் பேசுறேன் என்ற பாடல் ஒன்றை பாடி உள்ளார்.\n\n"}
{"id": "195209", "url": "https://ta.wikipedia.org/wiki?curid=195209", "title": "ஜன்னல் ஓரம்", "text": "ஜன்னல் ஓரம்\n\nஜன்னல் ஓரம், என்பது 2013இல் வெளிவந்த இந்தியத் தமிழ்த் திரைப்படமாகும். இதனைக் கரு.பழனியப்பன் இயக்கியிருக்கிறார். இத்திரைப்படத்தின் பாடல் வெளியீட்டை அக்டோபர் 17, 2013 அன்று கிண்டி, குரோம்பேட்டை, பல்லவபுரம், தாம்பரம் போன்ற பேருந்து நிலையத்தில் வைக்கப்பட்டது. அதைத் தொடர்ந்து கமலா திரையரங்கில் பிரபலங்கள் முன்நிலையில் படத்தின் ஆடியோ வெளியிடப்பட்டது.\n\n"}
{"id": "195213", "url": "https://ta.wikipedia.org/wiki?curid=195213", "title": "போங்கடி நீங்களும் உங்க காதலும்", "text": "போங்கடி நீங்களும் உங்க காதலும்\n\nபோங்கடி நீங்களும் உங்க காதலும், என்பது வெளியாகவிருக்கும் இந்தியத் தமிழ்த் திரைப்படமாகும். இதனை ராமகிருஷ்ணன் இயக்குகிறார்.\n\n“போங்கடி நீங்களும் உங்க காதலும் படத்தின் டைட்டில் பெண்களை அவமானப்படுத்தும் விதத்தில் வைக்கவில்லை. இந்த வார்த்தைகள் கோபத்துடன் பெற்றோர்கள் காதலிக்கும் தங்கள் பிள்ளைகளைப் பார்த்து போங்கடி நீங்களும் உங்க காதலும்... என்று கோபத்துடன் சொல்வது போன்றுதான் வைத்திருக்கிறேன்...” என்று படத்தின் தலைப்பு பற்றி சொல்லியிருக்கிறார் இயக்குநர் ராமகிருஷ்ணன்.\n"}
{"id": "195214", "url": "https://ta.wikipedia.org/wiki?curid=195214", "title": "திருப்புகழ் (திரைப்படம்)", "text": "திருப்புகழ் (திரைப்படம்)\n\nதிருப்புகழ், என்பது வெளியாகவிருக்கும் இந்தியத் தமிழ்த் திரைப்படமாகும். இதனை அர்ஜூனா ராஜா இயக்குகிறார்."}
{"id": "195216", "url": "https://ta.wikipedia.org/wiki?curid=195216", "title": "குட்டிப் புலி", "text": "குட்டிப் புலி\n\nகுட்டிப் புலி, என்பது 2013 ஆம் ஆண்டு வெளியான இந்தியத் தமிழ்த் திரைப்படமாகும். இதனை முத்தையா இயக்குயுள்ளார். இதில் சசிகுமார், லட்சுமி மேனன், சரண்யா ஆகியோர் முக்கிய வேடங்களில் நடித்துள்ளனர்\n"}
{"id": "195218", "url": "https://ta.wikipedia.org/wiki?curid=195218", "title": "அச்சன்கோவில் தர்மசாஸ்தா", "text": "அச்சன்கோவில் தர்மசாஸ்தா\n\nஅச்சன்கோவில் தர்மசாஸ்தா பரசுராமரால் தோற்றுவிக்கப்பட்ட கோயில் இது. அச்சன்கோவிலில் அமைந்த சாஸ்தாவின் சிலை மிகப்பழமை வாய்ந்தது. இங்கே அய்யப்பன் வனராஜனாக, அமர்ந்த நிலையில் கையில் அமுதமும், கருப்பனின் காந்தமலை வாளும் ஏந்தி காட்சி அளிக்கிறார். இவருக்கு இருபுறமும் பூர்ணா, புஷ்கலை எனும் இரு தேவியர் மலர் தூவுவது போன்று காட்சி தருகின்றனர். இங்குள்ள ஐய்யப்பனை கல்யாண சாஸ்தா என்று அழைக்கின்றனர். இவரை வழிபட திருமணத்தடைகள் நீங்கும் என்பது பக்தர்களின் நம்பிக்கை.\n\nSection::::அமைவிடம்.\nகேரளத்தின் கொல்லம் மாவட்டத்தில் பத்தனாபுரம் வட்டத்தில் உள்ள கோவிலாகும். பரசுராமர் நிறுவிய ஐந்து கோயில்களில் இதுவும் ஒன்று. தமிழக பக்தர்கள் அதிகளவில் கூடுமிடங்களில் இதுவும் ஒன்று. இது நிறுவப்பட்ட ஆண்டு கொல்ல வருடம் 1106 மகரம் 12ம் நாள்.\n\nSection::::போக்குவரவு வசதிகள்.\nதமிழ்‌நாட்டின், செங்கோட்டையிலிருந்து முப்பது கிலோ மீட்டர் தொலைவில் அடர்ந்த காட்டுபாதை வழியாக அச்சன்கோவில் அய்யப்பன் கோயிலுக்கு செல்லலாம். .\n\nSection::::உற்சவ விழா.\nதனு மாதத்தின் முதல் பத்து நாட்கள் மண்டலபூஜை நடைபெறும். மகர மாதத்தில் ரேவதிபூஜையும் நிகழும். மண்டலபூஜையில் தேரோட்டமும் ரேவதிபூஜையில் புஷ்பாபிஷேகவும் முதன்மையான சடங்குகள். மூன்றாம் உற்சவத்தில், சிறிய தேரில் வர்ண ஆடை ஆபரணங்கள் அணிந்து, வாளும் பரிசயும் கையிலேந்தியுள்ள அய்யப்பனின் விக்ரகம் வரும். இதை மணிகண்டமுத்தய்யசுவாமியின் எழுந்தருளல் என்பர். ஒன்பதாம் உற்சவத்தின் போது, சக்கரங்கள் கொண்ட பெரிய ரதத்தில் எழுந்தருளுவார்..\n\n"}
{"id": "195219", "url": "https://ta.wikipedia.org/wiki?curid=195219", "title": "அர்ஜுனன் காதலி", "text": "அர்ஜுனன் காதலி\n\nஅர்ஜுனன் காதலி, என்பது வெளியாகவிருக்கும் இந்தியத் தமிழ்த் திரைப்படமாகும். இதனை பார்த்தி பாஸ்கர் இயக்குகிறார்.\n\n"}
{"id": "195221", "url": "https://ta.wikipedia.org/wiki?curid=195221", "title": "அமளி துமளி", "text": "அமளி துமளி\n\nஅமளி துமளி, என்பது வெளியாகவிருக்கும் இந்தியத் தமிழ்த் திரைப்படமாகும். இதனை கே. எஸ். அதியமான் இயக்குகிறார். இப்படம் 2012ம் ஆண்டு வெளியிடுவதாக திட்டமிட்ருந்தது. ஆனால் படப்பிடிப்பு தாமதம் காரணமாக 2013ம் வெளியாகும் என கூறப்பட்டது.\n\n"}
{"id": "195224", "url": "https://ta.wikipedia.org/wiki?curid=195224", "title": "ஆந்திர பிரபா", "text": "ஆந்திர பிரபா\n\nஆந்திரப் பிரபா என்பது தெலுங்கில் வெளியாகும் நாளிதழ் ஆகும். இதன் தளம் தி நியூ இந்தியன் எக்சுபிரசு என்ற நிறுவனத்தின் வசம் உள்ளது.\n\nSection::::வரலாறு.\nஇந்த நாளேடு, 1938 ஆம் ஆண்டு ஆகஸ்டு 15 ஆம் நாள் சென்னையில் தொடங்கப்பட்டது.\n\nSection::::பதிப்புகள்.\nபெங்களூர், ஐதராபாத்து, விசாகப்பட்டினம், சென்னை, விசயவாடா ஆகிய பதிப்புகளைக் கொண்டுள்ளது.\n\nSection::::துணை இதழ்கள்.\nஇந்த செய்தித்தாளில் முகூர்த்தம், கிரக பலம், கிரீட பிரபா, ஔராகி, நாயிகா, சிந்தனா உள்ளிட்ட பகுதிகள் உள்ளன.\n\nதுணை இதழ்கள்\n\n"}
{"id": "195227", "url": "https://ta.wikipedia.org/wiki?curid=195227", "title": "வெற்றிச் செல்வன்", "text": "வெற்றிச் செல்வன்\n\nவெற்றிச் செல்வன் என்பது 2014 ஆம் ஆண்டில் வெளிவந்த ஒரு தமிழ்த் திரைப்படம். ருத்ரன் இயக்கத்தில் வெளிவந்துள்ள இத்திரைப்படத்தில் அஜ்மல் அமீர், ராதிகா ஆப்தே ஆகியோர் முக்கிய பாத்திரங்களில் நடித்திருந்தனர். பாடகர் மனோ, செரிப், கஞ்சா கறுப்பு ஆகியோரும் நடித்திருந்தனர்.\n"}
{"id": "195231", "url": "https://ta.wikipedia.org/wiki?curid=195231", "title": "வாலு", "text": "வாலு\n\nவாலு என்பது விசய் சுந்தர் இயக்கத்தில் 2015இல் வெளியாகிய இந்தியத் தமிழ்த் திரைப்படமாகும். இத்திரைப்படத்தில் சிலம்பரசன், அன்சிகா ஆகியோர் முதன்மைக் கதாபாத்திரங்களில் நடித்துள்ளனர். நீண்ட நாள்களாக வெளிவராதிருந்த இத்திரைப்படம், ஆகத்து 14, 2015 அன்று வெளியாகியது.\n\n"}
{"id": "195233", "url": "https://ta.wikipedia.org/wiki?curid=195233", "title": "நண்பேன்டா (திரைப்படம்)", "text": "நண்பேன்டா (திரைப்படம்)\n\nநண்பேன்டா என்பது, ஜகதீஷ் இயக்கத்தில் உதயநிதி ஸ்டாலின் மற்றும் நயன்தாரா ஆகியோர் நடிப்பில் வெளிவரவிருக்கும் ஓர் இந்தியத் தமிழ்த் திரைப்படமாகும். இப்படத்திற்கு ஹாரிஸ் ஜயராஜ் இசையமைத்துள்ளார்.\n\n\nSection::::படப்பிடிப்பு.\nஇயக்குநர் ராஜேஷின் உதவி இயக்குநர் ஜகதீஷ் இயக்கும் \"நண்பேன்டா\" எனும் திரைப்படத்தைத் தாயாரித்து, சந்தானத்துடன் இணைந்து தானும் நடிக்கவிருப்பதாக 2013ம் ஆண்டு சூலை மாதம் உதயநிதி ஸ்டாலின் தெரிவித்தார். இப்படத்தின் நாயகியாக முதலில் காஜல் அகர்வாலை தேர்ந்தெடுத்தனர். அதற்காக அவருக்குக் குறிப்பிட்ட தொகையும் முன்பணமாக பெற்றுக் கொண்டார், காஜல். படத்திற்கு முறையான தேதிகள் வழங்கப்படாத நிலையில், வேறு சில தெலுங்குப் படங்களில் தொடர்ந்து நடித்துக் கொண்டிருந்தார். இரண்டு மாதங்கள் பொறுத்திருந்த படத்தின் தயாரிப்பாளர் உதயநிதி, பின்னர் படத்தின் நாயகியாக நயன்தாராவை தேர்ந்தெடுத்ததாகத் தெரிவித்தார். மேலும் இப்படத்தில் தமன்னா, சிறப்புத் தோற்றத்தில் நடிப்பார் என தெரிவிக்கப்பட்டது.\n\nஇப்படத்திற்கு ஹாரிஸ் ஜயராஜ் இசையமைப்பாளராகம், பாலசுப்ரமணியம் ஒளிப்பதிவாளராகவும் பணியாற்றுவர் என தெரிவிக்கப்பட்டது. உதயநிதி, ஹாரிஸுடன் நடிகராக மூன்றாவது முறையும், தயாரிப்பாளராக ஐந்தாவது முறையாகவும் இணைகின்றார் என்பது குறிப்பிடத்தக்கது.\n\nSection::::இசை.\nஹாரிஸ் ஜயராஜ் இப்படத்திற்கு இசையமைத்துள்ளார். இப்படத்தில் மொத்தம் 6 பாடல்கள். சோனி நிறுவனத்தின் மூலம் 2014ம் ஆண்டு திசம்பர் 23ம் நாள் படத்தின் இசை வெளியிடப்பட்டது. இசைவெளியீட்டு விழாவில் நடிகர்கள் சூர்யா மற்றும் ஆர்யா கலந்து கொண்டனர். படத்தின் பாடல்கள் வெளிவந்த முதல் நாளே ஐடியுன்சில் (iTunes) முதலிடம் பிடித்தது.\n\nSection::::சந்தைப்படுத்துதல்.\nஇத்திரைப்படத்தின் முதல் சுவரொட்டி 2014 ஆண்டு சனவரி மாதம் வெளிவந்தது. திரைப்படத்தின் முன்னோட்டம், 2014ம் ஆண்டு நவம்பர் மாதம் 26ம் நாள் வெளியிடப்பட்டு, பெரும் வரவேற்பைப் பெற்றது.\n"}
{"id": "195234", "url": "https://ta.wikipedia.org/wiki?curid=195234", "title": "ஆள்மாறாட்டம்", "text": "ஆள்மாறாட்டம்\n\nஆள்மாறாட்டம் என்பது மலையாளத்தில் வெளியான நாடகக் கதை. வில்லியம் ஷேக்ஸ்பியர் எழுதிய காமடி ஆப் எரர்ஸ் என்ற நூலின் மலையாள மொழிபெயர்ப்பை உம்மன் பிலிப்போசு எழுதியுள்ளார். இதுவே நாடகத்தின் கதை.\n"}
{"id": "195240", "url": "https://ta.wikipedia.org/wiki?curid=195240", "title": "காசேதான் கடவுளடா 2", "text": "காசேதான் கடவுளடா 2\n\nகாசேதான் கடவுளடா 2, என்பது வெளியாகவிருக்கும் இந்தியத் தமிழ்த் திரைப்படமாகும். இதனை பி.டி.செல்வகுமார் இயக்குகிறார்."}
{"id": "195241", "url": "https://ta.wikipedia.org/wiki?curid=195241", "title": "பிரியாணி (திரைப்படம்)", "text": "பிரியாணி (திரைப்படம்)\n\nபிரியாணி என்பது ஞானவேல் ராஜா தயாரிப்பில் வெங்கட் பிரபு இயக்கத்தில் 2013ல் வெளியான இந்தியத் தமிழ்த் திரைப்படமாகும். இதில் கார்த்தி, ஹன்சிகா, பிரேம்ஜி அமரன், நாசர், ராம்கி போன்றோர் நடித்துள்ளனர்.\n\nஇது யுவன் சங்கர் ராஜாவின் இசையில் வரும் நூறாவது படமாகும். யுவன் சங்கர் ராஜாவின் பிறந்த நாளான ஆகசுட்டு 31ந்தேதி இசை வெளியீட்டு விழா நடத்துவதாக இருந்தனர் ஆனால் இசை வெளியீட்டுக்கு முன் இணையத்தில் இப்படத்தின் பாடல்கள் அனைத்தும் வெளியானதால் இசை வெளியீடு இல்லாமல் படத்தின் பாடல்கள் வெளியிடப்பட்டன.\n\nஇத்திரைப்படத்தின் ஒரு காட்சியில், ஒரு தொழிலதிபருடைய தகவல்களை தமிழ் விக்கிப்பீடியா மூலமாக எடுப்பதுபோல் படமாக்கப்பட்டுள்ளது.\n\nSection::::கதை சுருக்கம்.\nகார்த்திக்கும் பிரேம்ஜி அமரனும் பள்ளிப்பருவத்தில் இருந்தே நண்பர்கள். இருவரும் சென்னையிலுள்ள உழவு இழுவை இயந்திரம் விற்பனை செய்யும் கடையில் பணிபுரிகின்றனர். புதிதாக பெங்களூரில் தொடங்கப்படும் அவர்கள் கடையின் திறப்பு விழாவிற்கு இருவரும் செல்கின்றனர். அங்கு பெரிய தொழிலதிபரை சந்திக்கின்றனர். கடை திறப்புவிழா முடிந்து சென்னைக்கு திரும்பும் வழியில் ஆம்பூரில் பிரியாணி தின்பதற்காக ஒரு கடையில் நிற்கின்ற போது ஒரு பெண்ணை சந்திக்கின்றனர். அவருடன் அருகிலுள்ள தங்கும் விடுதிக்கு செல்கின்றனர். அங்கு அளவுக்கதிகமாக மது உட்கொண்டு மயங்கி விடுகின்றார்கள். காலையில் அவர்கள் உள்ள அறையில் அவர்கள் பெங்களூரில் சந்தித்த தொழிலதிபர் கொலை செய்யப்பட்டு உள்ளார். அவர்களுடன் வந்த பெண் அவ்வறையில் காணவில்லை. இக்கொலையை செய்தது யார்? ஏன் அவர்கள் இவர்கள் இருவரையும் இதில் தொடர்புபடுத்தினார்கள்? இவர்கள் எப்படி காவல்துறையிடம் தப்பினார்கள் என்பதை இயக்குநர் விறுவிறுப்பாக சொல்லியுள்ளார்.\n"}
{"id": "195242", "url": "https://ta.wikipedia.org/wiki?curid=195242", "title": "களவாடிய பொழுதுகள்", "text": "களவாடிய பொழுதுகள்\n\nகளவாடிய பொழுதுகள் என்பது 2017 ஆம் ஆண்டில் வெளிவந்த இந்தியத் தமிழ் காதல் திரைப்படம் ஆகும். இதனை தங்கர் பச்சான் இயக்கியிருந்தார். பிரபுதேவா, பூமிகா சாவ்லா முக்கிய பாத்திரங்களிலும், பிரகாஷ் ராஜ், கஞ்சா கறுப்பு ஆகியோர் துணைப்பாத்திரங்களிலும் நடித்திருந்தனர். சத்யராஜ் பெரியார் வேடத்தில் சிறப்புத் தோற்றத்தில் நடித்திருந்தார். 2009 ஆம் ஆண்டில் ஆரம்பிக்கப்பட்ட இத்திரைப்படத்தின் தயாரிப்புப் பணிகள் நிதி நெருக்கடி காரணமாக தாமதமாகி 2017 டிசம்பரிலேயே வெளியிடப்பட்டது.\n\n"}
{"id": "195243", "url": "https://ta.wikipedia.org/wiki?curid=195243", "title": "என்றென்றும் புன்னகை", "text": "என்றென்றும் புன்னகை\n\nஎன்றென்றும் புன்னகை, 2013 இல் வெளியான தமிழ்த் திரைப்படமாகும். இதனை ஐ. மயூதின் இயக்கினார்.\n\n"}
{"id": "195244", "url": "https://ta.wikipedia.org/wiki?curid=195244", "title": "எதிரி எண் 3", "text": "எதிரி எண் 3\n\nஎதிரி எண் 3, என்பது வெளியாகவிருக்கும் இந்தியத் தமிழ்த் திரைப்படமாகும். இதனை ராம்குமார் இயக்குகிறார்.\n\n"}
{"id": "195245", "url": "https://ta.wikipedia.org/wiki?curid=195245", "title": "விடியல் (திரைப்படம்)", "text": "விடியல் (திரைப்படம்)\n\nவிடியல், என்பது வெளியாகவிருக்கும் இந்தியத் தமிழ்த் திரைப்படமாகும். இதனை செல்வராஜ் இயக்குகிறார்.\n\n"}
{"id": "195246", "url": "https://ta.wikipedia.org/wiki?curid=195246", "title": "சக்கரியா", "text": "சக்கரியா\n\nபவுல் சக்கரியா (பால் சக்கரியா) ஒரு மலையாள சிறுகதை எழுத்தாளரும், புதின எழுத்தாளரும் ஆவார்.\n\nSection::::ஆக்கங்கள்.\nமலையாளம்\n\nஆங்கிலம்\n\n"}
{"id": "195251", "url": "https://ta.wikipedia.org/wiki?curid=195251", "title": "முப்பொழுதும் உன் கற்பனைகள் (திரைப்படம்)", "text": "முப்பொழுதும் உன் கற்பனைகள் (திரைப்படம்)\n\nமுப்பொழுதும் உன் கற்பனைகள் திரைப்படம் இயக்குனர் எல்ரெட் குமார் அவர்களால் இயக்கப்பட்டு கிபி 2012 -ல் வெளி வந்த திரைப்படமாகும். இத்திரைப்படத்தின் கதாநாயகனாக அதர்வாவும், கதாநாயகியாக அமலா பாலும் நடித்துள்ளார்கள்.\n\n"}
{"id": "195254", "url": "https://ta.wikipedia.org/wiki?curid=195254", "title": "கிராவிட்டி (ஆங்கிலத் திரைப்படம்)", "text": "கிராவிட்டி (ஆங்கிலத் திரைப்படம்)\n\nகிராவிட்டி (Gravity) ஒரு முப்பரிமாண ஆங்கிலத் திரைப்படம் ஆகும். இது 2013 ஆம் ஆண்டு வெளியானது. இத்திரைப்படத்தை எழுதி, இயக்கி, படத்தொகுப்பு செய்தவர் அல்போன்சா கெளரன் (Alfonso Cuarón) ஆவார். இத்திரைப்படத்தின் முக்கியக் கதாப்பாத்திரத்தில் சார்ச் குலூனி (George Clooney) ரேயனாகவும் மற்றும் சாண்ரா புல்லக் (Sandra Bullock) மாட் கோவால்ச்கியாகவும் நடித்தனர். இது விண்வெளி தொடர்பான ஆங்கிலத் திரைப்படம் ஆகும்.\nஇத்திரைப்படத்தின் திரைக்கதையை அல்போன்சா கெளரன் அவரது மகன் சோனாச் (Jonás) உடன் இணைந்து எழுதினார். அதை யுனிவர்சல் டுடியோவிற்கு (Universal Studios) விற்பனை செய்தபின் வார்னர்ச் பிரதர்ச் (Warner Bros) இத்திரைப்படத் தயாரிப்பில் ஆர்வம் காட்டித் தயாரித்தது. இந்நிறுவனம் பல்வேறு நடிகர்களை சாண்ரா புல்லக் நடித்த வேடத்தில் நடிக்க அணுகியது. ரபாட் டெளனி முதலில் சார்ச் க்லூனி நடித்த கதாப்பாத்திரத்தில் நடிப்பதற்காக ஒப்பந்தமாகி பின்னர் விலகிவிட்டார்.\n2013 ஆம் ஆண்டு ஆகத்து மாதம் 70 வது வெனிச் சர்வதேச திரைப்பட விழாவில் கிராவிட்டி திரைப்படம் திரையிடப்பட்டது. அக்டோபர் 4 ஆம் தியதி 2013 அன்று அமெரிக்கா மற்றும் கனடாவில் இத்திரைப்படம் அதிக இடங்களில் வெளியிடப்பட்டது. இத்திரைப்படம் ரசிகர்களிடம் நல்ல வரவேற்பைப் பெற்றதுடன் இதில் நடித்த சாண்ரா புல்லக் மற்றும் சார்ச் க்லூனி ஆகியோரின் நடிப்பும் பாராட்டப்பட்டது.\n\nSection::::கதைச் சுருக்கம்.\nசர்வதேச விண்வெளி நிலைத்தில் தங்கியிருந்து ஆராய்ச்சி மற்றும் பராமரிப்புப் பணிகளை மேற்கொள்ளும் விண்வெளி வீரர்கள் எதிர்பாராத விதமாக \"விண்வெளிக் கழிவுகள்\" (Space debris) எற்படுத்திய விபத்தினால் அவர்களின் விண்வெளி ஓடம் பழுதடைந்துவிடுகிறது. இதன் தொடர்வினை காரணமாக சர்வதேச விண்வெளி நிலையம் மற்றும் அருகில் 100 கிலோமீட்டர்கள் தொலைவில் உள்ள சீனாவின் சர்வதேச விண்வெளி நிலையம் ஆகியவை பழுதடைந்து விடுகின்றன. சாண்ரா புல்லக் தவிர மற்றவர்கள் அனைவரும் இறந்து விடுகின்னர். சார்ச் க்லூனியும் சாண்ரா புல்லக்கை காப்பாற்றும் பொருட்டுத் தன்னை விடுவித்துக் கொண்டு விண்வெளியில் தொடர்பின்றிச் செல்கிறார். இறுதியில் சாண்ரா புல்லக் தற்கொலை முயற்சிக்கு முயன்று பின்னர் கடினப் போராட்டத்திற்குப் பின் பூமிக்குத் திரும்பி வருகிறார்.\n\n\nSection::::இசை.\nஇசைத் தொகுப்பாளர் டீவன் பிரைச் (Steven Price) இத்திரைப்படத்திற்கு இசையமைத்துள்ளார். 2013 ஆம் ஆண்டும் செப்டம்பர் மாதத் தொடக்கத்தில் 23 நிமிட இசை முன்னோட்டம் இணையத்தில் வெளியிடப்பட்டது.. செப்டம்பர் 17 ஆம் தியதி 2013 ஆம் ஆண்டு வால்டர் டவர் மியூசிக் (WaterTower Music) நிறுவனம் இத்திரைப்படத்தின் இசையை மின் வடிவிலும் (digitally) ஒலிப் பேழைகளாகவும் (physical formats) வெளியிட்டது.\n"}
{"id": "195255", "url": "https://ta.wikipedia.org/wiki?curid=195255", "title": "கயர்", "text": "கயர்\n\nகயர் என்பது தகழி சிவசங்கரப் பிள்ளை எழுதிய புதினம். 1978-ல் வெளியானது 1997-ல் இதன் ஆங்கில மொழிபெயர்ப்பு வெளியானது.\n\nSection::::உள்ளடக்கம்.\nகொல்லத்தில் வாழும் மக்களின் வாழ்வைப் பற்றி பிள்ளை கூறுகிறார். \n. ஆறு தலைமுறைகளுடன் ஏறத்தாழ ஆயிரம் கதாபாத்திரங்களைக் கொண்ட கதையை உடையது. 250 ஆண்டுகளுக்கு முன்பு வாழ்ந்த மக்கள் தொடங்கி, அண்மையில் நக்சலைட்களின் வரவு வரை கதை நீண்டுள்ளது. குட்டநாட்டில் மருமக்கத்தாய பழக்கம், நம்பூதிரி பந்தம், கோயில்களும், கோயில் கலைகளும், பழைய பழக்கவழக்கழங்கள், நியமங்கள், பெண்களின் வாழ்க்கைமுறை, தொழிலாளிகளின் குல வேறுபாடு, சாதி மத பிரச்சனைகள், கிறித்தவ சமயத்தின் வளர்ச்சி, பணத்தின் பலம், புலையரின் தியாகம், என பல்வகை செய்திகளை கதையின் ஊடே சொல்லியிருக்கிறார். அந்த காலகட்டத்தில் இருந்த பேச்சுவழக்கினை கதைக்குள் புகுத்தியுள்ளார்.\n\nSection::::திரைத்தொடர்.\nஇதேபெயரில் எம். எஸ். சத்யுவின் இயக்கத்தில் 1989 இல் இந்தியில் திரைத்தொடர் வெளியிடப்பட்டது.\n\n"}
{"id": "195257", "url": "https://ta.wikipedia.org/wiki?curid=195257", "title": "அனிருத் ரவிச்சந்திரன்", "text": "அனிருத் ரவிச்சந்திரன்\n\nஅனிருத் ரவிச்சந்திரன் (\"Anirudh Ravichander\"), ஒரு இந்திய திரைப்பட இசையமைப்பாளரும், பின்னணிப் பாடகரும் ஆவார். இவர் தமிழ்த் திரைப்படங்களில் இசையமைத்து வருகிறார். இவர் இசையமைத்த முதல் திரைப்படம் 3 ஆகும். இந்த 3 திரைப்படத்திற்காக \"வொய் திஸ் கொலவெறி டி\" என்ற ஒற்றைப் பாடல் வெளியிட்டதில் மிகவும் பிரபலமடைந்தவர். இசை பயணத்தின் தொடக்கத்தில் தனுஷ் நடித்த அல்லது தயாரித்த படங்களுக்கு மட்டுமே இசை அமைத்து வந்த இவர், தற்போது மற்ற படங்களுக்கும் இசையமைத்து வருகிறார்.\n"}
{"id": "195273", "url": "https://ta.wikipedia.org/wiki?curid=195273", "title": "மாந்தை", "text": "மாந்தை\n\nமாந்தை என்பது ஊரின் தமிழ் பெயர்களில் ஒன்று.\n"}
{"id": "195274", "url": "https://ta.wikipedia.org/wiki?curid=195274", "title": "ஐ-போன் 5எஸ்", "text": "ஐ-போன் 5எஸ்\n\nஐ-போன் 5எஸ் (iPhone 5S) என்பது ஆப்பிள் நிறுவனம் தயாரிக்கப்பட்ட தொடுதிரை கொண்ட நுண்ணறிப்பேசியாகும். கடந்த செப்டம்பர் 20 2013 அன்று வெளியிடப்பட்ட இது ஐ-போன் வரிசைகளில் ஒன்றாகும். இதனை அறிமுக செய்வதற்காக ஆப்பிள் நிறுவனம் செப்டம்பர் 10 2013 அன்று ஒரு விழாவினை நடத்தியது.\n\nஉலகிலேயே முதல் முறையாக ஒரு நுண்ணறிபேசியில் 64-பிட்டு செயலியை (ஏ7 ஆப்பிள் செயலி) பொருத்தியது இந்த ஐ-போன் 5எஸ் ஆகும். \n"}
{"id": "195275", "url": "https://ta.wikipedia.org/wiki?curid=195275", "title": "ஓதம்", "text": "ஓதம்\n\nஓதம் (Tide) என்பது நிலவு, சூரியன் போன்ற விண்வெளி பொருட்களால் கடலில் உள்ள நீர்மட்டம் உயர்வதையும் தாழ்வதையும் குறிக்கும். ஆழ்கடல் பரப்புத் தவிர்ந்த தரையும் கடலும் சார்பரப்பில் உருவாகும் ஓதங்களைப் பொதுவாக இரு வகைகளாகக் குறிப்பிடலாம். ஒன்று கழி ஓதம் - மற்றையது கடல் ஓதம்\n\nதரையும் கடலும் சார்பரப்பில் கடலின் வற்று - பெருக்கு நீர்வாங்கல் நிலைகள் இவ்வகை ஓதங்களுக்கு துணை புரிகின்றன. பருவ காலங்களும் சிறிது துணை புரிகின்றன. பருவகால காற்று, சாதாரண தரைக்காற்று கடற்காற்று என்பனவும் ஓதங்கள் உருவாகச் சிறிது துணை புரிகின்றன. மழை வெள்ளம் அற்ற பருவகாலத்தை எடுத்துக் கொண்டால், நீர் வற்று ( வடு என்று சில இடங்களில் சொல்வர் ) மற்றும் நீர் பெருக்கு ( வெள்ளம் என்று சில இடங்களில் சொல்வர் ) அன்றாடம் கடலில் நடக்கும் நிகழ்வுகள் ஆகும். இதை பாம்பன் பாலத்தில் கடலின் வற்று - பெருக்கு - நீர் மாறல் நிலைகளைத் தெளிவாகப் பார்க்கலாம். பெரும் வளைவுகள் அற்ற ஓரளவு நேர் சீரான கடற்கரைப் பகுதியிலும் கடலில் வற்று பெருக்குக்களை தெளிவாக அவதானிக்க முடியும். தரைப் பகுதி கழிமுகத்தில் ஆறு கடலுடன் சங்கமிக்கும் போது ஆற்று நீர் கடல் நீரைவிட சற்று உயர்ந்து காணப்படும். கடல் நீர் வடிந்திருக்கும்போது - வற்று - வடு - ஆற்று நீரின் வேகத்தால் அலை மடியும் திசை சாதாரணமான இயல்பு நிலையில் கடலை நோக்கியிருக்கும் (கழிமுக நீர் பெருக்கில்லாமல் இருந்தாலும், அதாவது களப்பு போன்ற பிரதேசங்கள், உதாரணத்திற்கு பழவேற்காடு கடல்நீரேரி ). கடல்நீர் ஏறியிருக்கும்போது - வெள்ளம் - பெருக்கு - கழிமுக நீர்மட்டத்தைவிட உயரம் அதிகமாகிக் கொண்டிருக்கும். அப்போது அலை மடியும் திசை சாதாரணமான இயல்பு நிலையில் கடலில் இருந்து கழிமுகத்தை நோக்கியதாக இருக்கும். ( காற்றினால் ஏற்படுத்தப் படும் அலைகளைத் தவிர நீர் அசைவினால் ஏற்படும் அலைகள் பெரும்பாலும் நீரின் அசைவுத்திசையிலேயே இருக்கும் )\n\nகழி ஓதம் - களப்பு, கடல்நீரேரி, ஆற்றுக் கழிமுகம் போன்ற இடங்களின் நீர்மட்டத்தினை விட கடலில் நீர்மட்டமோ அல்லது அலை எழுந்து புரளும் உயரமோ அல்லது இரண்டுமே அதிகமாக இருப்பது கழி ஓதம்.\n\nகடல் ஓதம் - களப்பு, கடல்நீரேரி, ஆற்றுக் கழிமுகம் போன்ற இடங்களின் நீர்மட்டத்தினை விட கடலில் நீர்மட்டமோ அல்லது அலை எழுந்து புரளும் உயரமோ அல்லது இரண்டுமே குறைவான மட்டத்தில் இருப்பது உருவாவது கடல் ஓதம்.\n\nSection::::கழி ஓதம்.\nகழி ஓதம் அல்லது உயர் ஓதம் - High Tide\n\nகழிமுகத்தை நோக்கி வருவதால் இது கழி ஒதம். இக்கழி ஓதத்தின் போது கடல்நீர் மட்டத்தின் உயரம் நிலத்தின் உயரத்ததை விட அதிகமாக இருக்கும். இதனால் நிலத்தினுள் கடல் நீர் வரும்.\n\nSection::::கடல் ஓதம்.\nகடல் ஓதம் அல்லது தாழ் ஓதம் - Low Tide\n\nகடலை நோக்கி கடல் நீர் செல்வதால் இது கடல் ஒதம். இக்கடல் ஓதத்தின் போது கடல்நீர் மட்டத்தின் உயரம் நிலத்தின் உயரத்ததை விட குறைவாக இருக்கும். இதனால் கடல் உள் வாங்கும். \n\nSection::::கழிமுகத்திற்கு வரும் நீரின் அளவு - தரைவெள்ளம்.\nஆறு நீண்ட தூரம் ஓடி பின் மிகமென்சாய்வான நிலம் வழியே கடலில் கலக்கும் போது நீரோட்டம் பொதுவான கடல்மட்டத்திற்கு அண்மித்ததாகவே இருக்கும். கடல் பெருக்கு நேரங்களில் கடல் நீர் இவ்வகையான ஆற்று நீரைப் பின் தள்ளியபடி தன் உயரத்திற்கேற்ப கழிமுகத்தினூடாக தரைப் பகுதி ஆற்றுக்குள் வரும். ஆற்று நதிமூலம் அதாவது நீர்ப்பிடிப்புப் பகுதிகளில் பெய்யும் மழையால் வரும் வெள்ளம் வரும் காலத்தில் பெரும்பாலும் வலிமையான நீரோட்டம் கொண்டிருப்பதால் கடலில் இருந்து கழிமுகத்தினுள் நீர் வருவது மிகக் கடினம். அது கடல் பெருக்கில் இருந்தால் கூட ஆற்று வெள்ளம் / தரைப்பகுதி வெள்ளம் கடலுக்குள் மட்டுமே செல்லும். இந்த சமயத்தில் கடல் ஓதம் மட்டுமே பெரும்பாலும் காணப்படும்.\n\nSection::::கடல்காற்று தரைக்காற்று.\nபருவக் காற்றுக்கள் வலிமை அற்றிருக்கும் காலங்களிலும் மழை இல்லாத நாட்களிலும் பகல் பொழுதில் நிலம் கடலை விட வேகமாக வெப்பமடைவதால் வளி சூடாகி மேற்செல்ல அந்த இடத்தை நிரப்ப கடலில் இருந்து காற்று வீசும். இது கடற்காற்று. அதே போல சூரியன் மறையும் நேரத்தில் நிலப் பகுதி கடலைவிட விரைவாகக் குளிர்ச்சியடையும். கடல் பகல்பொழுதில் உள்வாங்கிய வெப்பத்தால் அதன் மேற்பகுதிக் காற்று வெப்பமடைந்திருக்கும். அதனால் அவ்வளி மேற்காவு ஓட்டத்தில் சென்றுவிட அந்த வெற்றிடத்தைத் தரையில் இருந்து செல்லும் காற்று இட்டு நிரப்பும். இது தரைக் காற்று. வெயில் கொளுத்தும் அளவைப் பொறுத்து இக்காற்றுக்களின் வேகமும் திசையும் மாறும் நேரமும் வேறுபடும். அதற்கேற்ப கடல் நீரின் அசைவில் இக்காற்றுக்கள் தாக்கம் ஏற்படுத்துவதனால் கடல் ஓதமும் கழி ஓதமும் மாறிமாறி நிகழும்.\n\nSection::::பருவகால காற்றின் திசையும் வேகமும்.\nபருவக் காற்றின் திசையும் வேகமும் ஓதங்களுக்கு துணை புரிகின்றன. தரையமைப்பு சார்ந்த காற்றையும், கடற்காற்றையும் தரைக்காற்றையும் போலல்லாமல் பருவக் காற்றுக்கள் அதிக வேகமும் அழுத்தமும் கொண்டவை. இவ்வகைக் காற்றுக் காலங்களில் தரைசார் கடற் பிரதேசங்களில் காற்று வீசும் திசையில் கடலில் நீரோட்டமும் இருக்கும் போது ஓரளவுக்கு சீரான வலிமையுடன் ஓதம் காணப்படும். ஆனால் நீரோட்டமும் காற்றுத் திசையும் ஒன்றுக்கொன்று மாறுபடும் போது வலிமையான நீர்ச் சுழிப்புடன் கூடிய ஓதம் காணப்படும். இது தரைசார் கடற்பகுதிக்கு மட்டுமன்றி உயரக் கடல் பகுதியிலும் மிக்க வலிமையுடன் இச் செயற்பாடு காணப்படும்.\n\nSection::::கடல் மேற்பரப்பின் வளி மண்டலத்தின் அழுத்த வேறுபாடு.\nகடல் மேற்பரப்பின் வளிமண்டல அழுத்த வேறுபாடு தரையும் கடலும் சார்பரப்பில் தோன்றும் ஓதம் எனும் செயற்பாடுகளில் பாதிப்பை ஏற்படுத்தும் திறன் கொண்டவை. ஒரு வகையில் சீரானதும் வலிமையானதும் அதேபோல சீரானதும் வலிமையற்றதும் மறுவகையில் சீரற்றதும் வலிமையானதும், சீரற்றதும் வலிமையற்றதும் எனச் சிலவகைச் சிலவகைச் செயற்பாடுகளை உருவாக்கக் கூடிய பங்களிப்பை வளி மண்டல அழுத்த வேறுபாடு செய்யும். கடலோடிகளின் கருத்துப் படி அந்தந்த தரை சார் கடல்பரப்புக்களில் காலங்காலமாக பெறப்படும் அனுபவ பட்டறிவின்மூலம் பல்வகை ஓதச் செயற்பாட்டினைக் கணிக்க முடியும்.\n\nSection::::நிலவின் ஈர்ப்பு.\nஅமாவாசை எனப்படும் முழு இருட்டு இரவு நாளிலும் பௌர்ணமி எனப்படும் முழு நிலா இரவு நாளிலும் கடல் வழமையை விட அதிக பெருக்குடனும் அதிக அலைவீச்சும் மற்றைய நாட்களைவிட வழக்கத்துக்கு மாறான இரைச்சலுடனும் காணப்படும். இந்த நேரங்களில் வளி மண்டல அழுத்தம், கடலின் நீரோட்டம் போன்ற மற்றைய காரணிகள் ஓரே திசையில் இருக்கும்போது ஓதச் செயற்பாடுகளின் வலிமையும் அதிகமாக இருக்கும்.\n\nSection::::கடலின் நீரோட்டங்கள்.\nகடலின் வற்று பெருக்கு நிலைகளில் கடற்கரை ஓரங்களில் நிலப் பகுதியை ஒட்டியதாக நடக்கும் சிறிய அளவிலான நீரோட்டங்களும் இவற்றுக்குக்கெல்லாம் காரணமான ஆழ்கடல் நீரோட்டப் பரிமாற்றங்களும் தரைசார் கடற்பரப்பிலான ஓதம் செயற்பாடுகளுக்கு ஒன்றுக்கொன்று உதவுகின்றன. குடா, தீபகற்பம், தீவு, தீவுத்திட்டைகள், கடற்பாறைகள் போன்ற புவியமைப்புக்கள் நீரோட்ட வழிகளில் தாக்கங்களை உண்டாக்கும் போதும் இந்த நீரோட்டங்களினால் உருவாகும் ஓதம் செயற்பாடுகளும் வழிப் படுத்தப் படுகின்றன.\n\nSection::::ஓத ஆற்றல்.\nஓத ஆற்றல் நேரடியாக புவி-நிலவு இடையேயான நகர்வுகளை பெரும்பகுதியும் குறைந்த அளவில் புவி-சூரியன் இடையேயான நகர்வுகளையும் கொண்டு கிடைக்கப்பெறும் ஒரே ஆற்றல் வடிவமாகும். நிலவு, சூரியன் இவற்றின் ஈர்ப்பினாலும் புவியின் சுழற்சியாலும் நீர்நிலைகளில் ஏற்படும் விசையால் நீர்ப்பெருக்கு ஏற்படுகிறது. மற்ற வகை ஆற்றல்கள், (உயிரி எரிபொருள், உயிர்த்திரள், நீர்மின்சாரம், காற்றுத் திறன், சூரிய ஆற்றல், கடல் அலை ஆற்றல்) சூரியனிடமிருந்தே நேரடியாகப் பெறுகின்றன. அணுவாற்றல் புவியில் உள்ள கதிரியக்கப் பொருட்களிலிருந்து பெறப்படுகிறது. புவி வெப்ப ஆற்றல் புவியில் அடைபட்டுள்ள வெப்பத்தினைக் கொண்டு பெறப்படுகிறது.\n\nSection::::பண்டைய கடல் போக்குவரத்தில் ஓதம்.\nஓதம் அறிதல் என்பது சங்ககாலம் தொட்டே தமிழர் பயன்படுத்திய கலம் ஓட்டும் தொழில் நுட்பத்தில் ஒன்றாகும். ஓதத்தை (Tide) இரண்டு வகையாக்கி கழி ஓதம்(Tide towards the Shore - High tide) கடல் ஓதம்(Tide towards the Sea - Low Tide) என இரண்டாகப் பிரித்தனர் தமிழர். கழி ஓதத்தின் போது கடல் நீரானது கரை நோக்கி நகரும். ஓதம் குறையும் போது கடல் நோக்கி நீர் நகரும் என்பதால் அப்போதே கரையில் உள்ள கலங்களில் ஏறி கடலுக்குள் செல்வர். \"ஓதம் அதிகமாக இருக்கும் போது தலைவியை ஏன் பிரிந்து செல்கிறாய் தலைவா\" என்று தலைவியின் தோழி தலைவனை வினவுவது போன்று அகப்பாட்டு ஒன்றும் உண்டு.\n"}
{"id": "195277", "url": "https://ta.wikipedia.org/wiki?curid=195277", "title": "வோனோபோ", "text": "வோனோபோ\n\nவோனோபோ (WoNoBo) என்பது கூகிள் நிறுவனத்தின் ஸ்ட்ரீட் வியூ எனப்படும் வீதிப்பார்வை வரைப்படம் போன்று ஜெனிசியஸ் இன்டர்னேசனல் நிறுவனம் இந்தியாவிற்கு வழங்கியுள்ள வீதிப்பார்வை வரைப்படம் ஆகும். இந்த வரைபடத்தை மும்பை நகரத்திலுள்ள ஜெனிசியஸ் நிறுவனம், wonobo.com என்ற இணையதளத்தில் அறிமுகப்படுத்தியுள்ளது. \n"}
{"id": "195278", "url": "https://ta.wikipedia.org/wiki?curid=195278", "title": "ஆப்பிள் ஊடக விழா", "text": "ஆப்பிள் ஊடக விழா\n\nஆப்பிள் ஊடக விழா (Apple media events) என்பது ஆப்பிள் நிறுவனம் தனது புதிய தயாரிப்புகள், தயாரிப்பு மறுவடிவமைப்பு, புத்துயிராக்கம் போன்றவற்றை ஊடகங்கள் வழியாக அனைவருக்கும் கொண்டு செல்லும் படியாக நடத்தப்படும் விழாவாகும். \n\nSection::::புதிய ஐப்பாடுகள்.\nஆப்பிள் நிறுவனம் வருகிற அக்டோபர் 22, 2013 அன்று ஒரு ஊடக விழாவை நடத்தவிருக்கிறது. இந்த விழாவில் பல புதிய வகை ஐப்பாடுகளை அறிமுகப்படுத்தும் என ஊடகங்களில் கூறப்படுகிறது.\n"}
{"id": "195280", "url": "https://ta.wikipedia.org/wiki?curid=195280", "title": "கூகிள் நெக்சஸ்", "text": "கூகிள் நெக்சஸ்\n\nகூகிள் நெக்சஸ் (Google Nexus) என்பது கூகிள் நிறுவனத்தால் தயாரிக்கப்பட்ட ஆண்ட்ராய்டு இயங்குதளத்தில் இயங்கும் பல வகை நகர்ப்பேசி வரிசைகள் ஆகும்.\n\nஇந்த வரிசையில் உருவான புதிய கணினியாகிய கூகிள் நெக்சஸ் 7 கைக்கணினி நவம்பர் 2013 இல் வெளியாகுகிறது.\n"}
{"id": "195282", "url": "https://ta.wikipedia.org/wiki?curid=195282", "title": "வேதி ஆவிப் படிவு", "text": "வேதி ஆவிப் படிவு\n\nவேதி ஆவிப் படிவு (Chemical vapor deposition) என்பது உயர்ந்த தெளிவுள்ள, உயர்ந்த திறனுள்ள திடமானப் பொருட்களைத் தயாரிக்கப் பயன்படுத்தப்படும் ஒரு வேதியியல் செயல்முறையாகும். இந்த செயல்முறை பெரும்பாலும் மென் படலங்களைத் தயாரிக்கக்கூடியக் குறைக்கடத்தி தொழிற்சாலைகளிலேயே பயன்படுத்தப்படும்.\n\n"}
{"id": "195283", "url": "https://ta.wikipedia.org/wiki?curid=195283", "title": "வேதியியல் செயல்முறை", "text": "வேதியியல் செயல்முறை\n\nவேதியியல் செயல்முறை (Chemical process) என்பது எவ்வாறேனும் ஒன்று அல்லது மேற்பட்ட வேதிப்பொருட்கள் அல்லது வேதி சேர்மங்களை மாற்றியமைக்கும் ஒரு செயல்முறையாகும். அவ்வாறான வேதியியல் செயல்முறைகளை தானாகவோ அல்லது பிற வெளிப்புற விசையினாலோ ஏற்பட்டு ஒரு வேதிவினைக்கு உட்படுத்தப்படுகிறது.\n"}
{"id": "195285", "url": "https://ta.wikipedia.org/wiki?curid=195285", "title": "மென் படலம்", "text": "மென் படலம்\n\nமென் படலம் (Thin film) என்பது ஒரு நானோமீட்டரில் இருந்து பல மைக்ரோமீட்டர் வரையிலான அளவுடைய பொருட்களின் அடுக்குகளை குறிக்கிறது. இது போன்ற மென் படல தயாரிப்புகள், மின்னணுக் குறைக்கடத்தி கருவிகள், மற்றும் ஒளிசார் மேற்பூச்சு ஆகியவற்றிலும் பயன்படுத்தப்படுகிறது.\n\nநன்கு அறியப்பட்ட பயன்பாடு என்னவென்றால் அது வீட்டு சாளரங்களின் கண்ணாடியில் ஒட்டப்படும் மென் படலங்கள் ஆகும்.\n"}
{"id": "195292", "url": "https://ta.wikipedia.org/wiki?curid=195292", "title": "விண்வெளிக் கழிவு", "text": "விண்வெளிக் கழிவு\n\nவிண்வெளிக் கழிவுகள் (Space debris) என்பன பூமியின் வட்டப்பாதையில் பூமியைச் சுற்றிவரும் கழிவுகள் ஆகும். இக்கழிவுகள் அனைத்தும் பூமியிலிருந்து செலுத்தப்பட்ட செயற்கைக்கோள் செலுத்து வாகனத்தின் பாகங்கள் ஆகும். மேலும் பழைய செயலிழந்த மற்றும் கைவிடப்பட்ட செயற்கைக் கோள்கள் அவற்றிலிருந்து கழன்ற பாகங்கள் அனைத்தும் விண்வெளிக் கழிவுகள் எனப்படும். இவை அனைத்தும் அதி வேகத்தில் பூமியைச் சுற்றி வருகின்றன.\n\nSection::::விண்வெளிக் கழிவுகள்.\nதற்போது கிட்டத்தட்ட 19,000 பொருட்கள் விண்வெளிக் கழிவுகள் என அடையாளம் காணப்பட்டுள்ளன. பூமியைச் சுற்றிவரும் இவற்றின் அளவு 5 சென்றிமீட்டருக்கும் அதிகம்.மேலும் 3,00,000 பொருட்கள் 1 சென்றிமீட்டருக்கும் குறைவான விண்வெளிக்கழிவுகளாக பூமியிலிருந்து 2000 கிலோமீட்டர்கள் தொலைவிற்குள் சுற்றி வருகின்றன. சர்வதேச விண்வெளி நிலையம் பூமியிலிருந்து 300 கிலோமீட்டர்கள் முதல் 400 கிலோமீட்டர்கள் உயரத்தில் சுற்றி வருகின்றன. பெரும்பாலான விண்வெளிக் கழிவுகள் 1 சென்றிமீட்டரைவிடக் குறைவானவை.\n\nSection::::விண்வெளிக் கழிவுகளின் தோற்றம்.\n2009 ஆம் ஆண்டின் விண்வெளி மோதல் மற்றும் 2007 சீனச் செயற்கைக் கோள் தகர்ப்பு ஏவுகணைச் சோதனை இரண்டும் 800 கிலோமீட்டர்கள் முதல் 900 கிலோமீட்டர்கள் சுற்றுப் பாதையில் நடந்தது. அதில் உடைந்த பாகங்கள் விண்வெளிக் கழிவுகளாக பூமியின் வட்டப் பாதையில் சுற்றி வருகின்றன. செயற்கைக் கோள்களின் இயக்கியின் (solid rocket motors) பாகங்கள், பழைய கைவிடப்பட்ட செயலிழந்த செயற்கைக்கோள்கள், செயற்கைக்கோள் செலுத்து வாகனத்திலிருந்து பிரிந்த பாகங்கள் அனைத்தும் விண்வெளிக் கழிவுகள் என வகைப்படுத்தப்பட்டுள்ளன.\n\nSection::::கழிவுகளின் விளைவுகள்.\nஇத்தகைய விண்வெளிக்குப்பைகள் தன்னிச்சையாய் அதிவேகத்தில் விண்வெளிப்பாதையில் சுற்றி வருகின்றன. அவ்வாறு சுற்றிவரும் போது அதன் பாதையில் நிலைநிறுத்தப்பட்டுள்ள செயற்கைக் கோள்களின் மீது மோதி பெரும் விபத்தை ஏற்படுத்துகின்றன. இத்தகைய விண்வெளிக்கழிவுகள் விண்வெளியில் பெரும் நாசத்தை உண்டுபண்ணுகின்றன.\n\nSection::::விண்வெளிக் கழிவுகளிலிருந்து பாதுகாப்பு.\nஇத்தகைய மோதலினால் பாகங்கள் சேதமடையாமல் தவிர்க்க செயற்கைக் கோள்கள் மற்றும் சர்வதேச விண்வெளி நிலையத்தின் பாகங்கள் கவசங்களால் மூடப்பட்டிருக்கும். இத்தகைய கவசங்கள் அனைத்துப் பாகங்களையும் பாதுகாப்பதில்லை. முக்கியமான பாகங்களான சூரியத் தகடுகள் (Solar panels), கண்ணாடியினாலான கருவிகள் (Optical devices) (இவை பொதுவாக தொலைநோக்கிகள்) ஆகியவை கவசங்கள் கொண்டு பாதுகாக்கப்படுகின்றன.\n"}
{"id": "195293", "url": "https://ta.wikipedia.org/wiki?curid=195293", "title": "2009 செயற்கைக்கோள் மோதல்", "text": "2009 செயற்கைக்கோள் மோதல்\n\n2009 செயற்கைக்கோள் மோதல் (\"2009 Satellite collision\") அல்லது 2009 ஆம் ஆண்டின் விண்வெளி மோதல் என்பது 2009 ஆம் ஆண்டு விண்வெளியில் பூமியின் வட்டப்பாதையில் இரண்டு செயற்கைக் கோள்கள் மோதியதைக் குறிக்கிறது. 2009 பெப்ரவரி 10 ஆம் நாள் ஒருங்கிணைந்த அனைத்துலக நேரம் 16:56 க்கு பூமியிலிருந்து 789 கிலோமீட்டர்கள் உயரத்தில் சைபீரியாவின் நேர் மேலே இவ்விபத்து நேர்ந்தது. இவ்விபத்து பூமியின் தாழ் வட்டப்பாதையில் நடந்த ஒன்றாகும்.\n\nSection::::விபத்தை ஏற்படுத்தியவை.\nஇரிடியம் 33 (Iridium 33) மற்றும் காச்மாசு-2251 ( Kosmos-2251) ஆகிய செயற்கைக்கோள்கள் மோதிக் கொண்டன. இவை இரண்டும் 42,120 கிலோமீட்டர்கள் வேகத்தில் ஒன்றுடன் ஒன்று மோதிக்கொண்டன.\nஇதில் இரிடியம் செயற்கைக் கோள் இரிடியம் தொலைத்தொடர்பு நிறுவனத்திற்குச் சொந்தமானது. காச்மாசு 2251 ருசியாவிற்குச் சொந்தமானது.\n\nSection::::விளைவுகள்.\nஇம்மோதலில் இரண்டு செயற்கைக் கோள்களும் சேதமடைந்தன. இதில் காச்மாசு--2251 செயற்கைக் கோளானது ரஷ்யாவால் கைவிடப்பட்ட செயலிழந்த செயற்கைக் கோள் ஆகும். இரிடியம் 33 செயற்கைக் கோள் பயன்பாட்டில் இருந்தது. காச்மாசு--2251 செயற்கைக் கோள் 1995 லிருந்து பயன்பாட்டில் இல்லை. அமெரிக்காவின் நாசா நிறுவனம் இம்மோதலினால் 10 சென்றிமீட்டர்களுக்கும் அதிகமான 1,000 பொருள்கள் விண்வெளிக் கழிவுகளாக மாறின எனத் தெரிவித்துள்ளது. சூலை 2011 ல் அமெரிக்க விண்வெளிக் கண்காணிப்பு அமைப்பு 2,000 விண்வெளிக் கழிவுகள் என வகைப்படுத்தியுள்ளது.\n\n"}
{"id": "195294", "url": "https://ta.wikipedia.org/wiki?curid=195294", "title": "புரோட்டான் சாகா", "text": "புரோட்டான் சாகா\n\nபுரோட்டான் சாகா (\"Proton Saga\") என்பது மலேசியாவின் புரோட்டோன் நிறுவனத்தால் தயாரிக்கப்பட்டு வரும் தானுந்து வாகனங்கள் ஆகும். இவை ஜப்பானில் தயாரிக்கப்படும் மிட்சுபிசி லான்சர் (\"Mitsubishi Lancer Fiore\") ரகத்தைச் சார்ந்தவை. முதல் புரோட்டான் சாகா வாகனம் 1985 ஜூலை 9 இல் வெளியானது. முதல் தலைமுறை புரோட்டான் சாகா வாகனங்கள் 1985-லிருந்து 2005-ஆம் ஆண்டு வரை தயாரிக்கப்பட்டன. \n\nஇரண்டாம் தலைமுறை வாகனங்கள் 2008 ஜனவரி 18 இல் இருந்து தயாரிக்கப்பட்டு வருகின்றன. சாகா (\"Adenanthera Pavonina\", ) என்றால், குண்டுமணி என்று பொருள். குண்டுமணி மரங்கள் மலேசியாவில் சாதாரணமாகக் காணப்படுபவை. மலேசியாவின் முதல் வாகனம் வெளிவருவதற்கு முன்னர், அதற்கு பெயர் வைக்கும் போட்டி நடத்தப்பட்டது. இஸ்மாயில் ஜாபார் என்பவர் சாகா என்று பெயர் வைத்தார். அவருக்கு ஒரு சிகப்பு நிறக் கார் அன்பளிப்பாக வழங்கப்பட்டது. \n\nபுரோட்டான் சாகா கார் மலேசியாவின் தேசிய சின்னமாகக் கருதப்படுகிறது. புரோட்டான் சாகா வாகனம் தயாரிக்கப்பட்டதும், முதல் வாகனம் மலேசிய தேசிய அருங்காட்சியகத்திற்கு அன்பளிப்பாக வழங்கப்பட்டது. இரண்டாவது வாகனம், சாகா என்று பெயர் சூட்டிய இஸ்மாயில் ஜாபாருக்கு வழங்கப்பட்டது. \n\nபுரோட்டான் சாகாவின் ஓர் இலட்சத்தாவது வாகனம் ஜனவரி 1989 இல் வெளியானது. 1996 இல் பத்து இலட்சத்தாவது வாகனம் வெளிவந்தது. இதுவரையில், 12 இலட்சம் புரோட்டான் சாகா முதல் தலைமுறை வாகனங்கள் தயாரிக்கப்பட்டுள்ளன. அதன் பின்னர் இரண்டாம் தலைமுறை வாகனங்கள் தயாரிக்கப்பட்டு வருகின்றன. \n\n2012 ஆம் ஆண்டு வரையில் மலேசியாவில் மட்டும் 35 இலட்சம் புரோட்டான் சாகா வாகனங்கள் விற்பனை செய்யப்பட்டுள்ளன. இங்கிலாந்து, சீனா, ஆஸ்திரேலியா, சிங்கப்பூர், தாய்லாந்து, ஜெர்மனி போன்ற வெளிநாடுகளில் 3.10,000 வாகனங்கள் விற்பனை செய்யப்பட்டுள்ளன.\n\nSection::::வரலாறு.\nமலேசியாவை ஒரு தொழில்துறை நாடாக மாற்ற வேண்டும் என்றால் முதலில் ஒரு தேசிய வாகனத்தை உருவாக்க வேண்டும் என்பது முன்னாள் மலேசியப் பிரதமர் துன் மகாதீரின் ஓர் இலட்சியக் கனவாகும். 1979 ஆம் ஆண்டில் அந்த எண்ணம் உருவானது. 1982 ஆம் ஆண்டு தேசிய தானுந்து திட்டத்திற்கு (\"National Car Project\") மலேசிய அமைச்சரவை \nஅனுமதி அளித்தது. \n\n1983 மே 7 இல் புரோட்டோன் நிறுவனம் அதிகாரப்பூர்வமாக நிறுவப்பட்டது. மலேசிய கசானா எனும் தேசியப் பொருளகத்தின் மூலமாக புரோட்டோன் நிறுவனத்தில் மலேசிய அரசாங்கம் முழு உரிமையையும் பெற்று இருந்தது. அந்த நிறுவனத்திற்கு துன் மகாதீர் தலைமை வகித்தார். 1983 - 1984 ஆம் ஆண்டுகளில், முதலாவது மலேசியக் காரை உருவாக்கும் நோக்கத்தில், ஜப்பானிய மிட்சுபிசி நிறுவனத்துடன் புரோட்டோன் நிறுவனம் ஒரு கூட்டு முயற்சித் திட்டத்தில் இறங்கியது.\n\nSection::::புரோட்டான் சாகாவின் பிரதான தொழிற்சாலை.\nஅந்தக் கூட்டு முயற்சித் திட்டத்தின் மூலமாக 1985 ஜூலை 9 இல் மலேசியாவின் முதல் கார் வெள்ளோட்டம் கண்டது. புரோட்டான் சாகா மலேசிய வாகன உற்பத்தியின் ஒரு சின்னமாகக் கருதப்பட்டது. அதனால் முதல் வாகனம் மலேசிய தேசிய அருங்காட்சியகத்திற்கு அன்பளிப்பு செய்யப்பட்டது. புரோட்டான் சாகாவின் பிரதான தொழிற்சாலை சிலாங்கூர் ஷா ஆலாம் நகரில் இருக்கிறது. \n\n1986 இல் உற்பத்தியைவிட தேவை அதிகமாக இருந்தது. மலேசியக் காரை வாங்குவதில் மலேசியர்கள் தீவிரம் காட்டினர். மலேசியக் காரை வைத்து இருப்பது பெருமை என்றும் மலேசியர்கள் கருதினர். 1987 ஆம் ஆண்டு உள்ளூர்ச் சந்தையில் 64 விழுக்காடு விற்பனை புரோட்டான் சாகா வாகனமாக இருந்தது. 1989 ஆம் ஆண்டு, புரோட்டான் சாகா கார்கள் இங்கிலாந்திலும் விற்பனைக்கு போயின.\n\n1987 அக்டோபர் மாதம், புரோட்டான் சாகா ஏரோபேக் ரக கார்கள் சந்தைக்கு வந்தன. அவை \"1.5L Mitsubishi 4G15\" இயந்திரங்களைக் கொண்டவை. பழைய ரக கார்களைவிட இந்த ரகக் கார்கள் சற்றுக் கூடுதலான ஆற்றல் படைத்தவை. இருப்பினும் 1980 களின் இறுதி வாக்கில் புரோட்டான் சாகாவின் விற்பனை சரிவு நிலையைக் கண்டது. \n\n1988 இல் ஜப்பானிய மிட்சுபிசியின் முன்னாள் தலைவர் கெஞ்சி இவாபுச்சி என்பவர் புரோட்டான் நிறுவனத்தின் தலைவராக நியமிக்கப்பட்டார். இவர் தலைவராக வந்த பின்னர், புரோட்டான் சாகாவின் விற்பனை உயரத் தொடங்கியது. உள்நாட்டிலும் வெளிநாட்டிலும் அதிகமான கார்கள் விற்பனையாயின.\n\nSection::::புரோட்டான் சாகா ஈஸ்வரா.\n1992 ஆகஸ்டு 15 இல், புரோட்டான் சாகா ஈஸ்வரா ரகக் கார்கள் வெளிவந்தன. இந்தப் புரோட்டான் சாகா ஈஸ்வரா ரகக் கார்களுக்கு மலேசியாவின் சரவாக் மாநிலத்தில் காணப்படும் பெரும் பச்சை வண்ணத்துப்பூச்சியின் பெயர் \"(Papilio Iswara)\" வைக்கப்பட்டது. இந்த வகைக் கார்கள் 1990 - 2000 ஆம் ஆண்டுகளில் டாக்சி வாடகைக் கார்களாகப் பெரிதும் விரும்பிப் பயன்படுத்தப்பட்டன. \n\nஅந்தக் கார்கள் இன்றும் சில இடங்களில், சேவைப் பயன்பாட்டில் உள்ளன. சில ஆண்டுகளுக்குப் பின்னர், புரோட்டான் சாகா பெசோனா ரகக் கார்கள் வந்ததும், புரோட்டான் சாகா ஈஸ்வரா ரகக் கார்களின் மவுசு குறைந்து போனது. பயன்பாடும் குன்றி வருகிறது.\n"}
{"id": "195295", "url": "https://ta.wikipedia.org/wiki?curid=195295", "title": "கிறித்தவக் கலை", "text": "கிறித்தவக் கலை\n\nகிறித்தவக் கலை (\"Christian art\") என்பது கிறித்தவ சமயக் கருத்துகளைப் புலன்களுக்கு எட்டும் வகையில் கலைப் பாணியாக வடித்து அளிப்பதைக் குறிக்கும். \n\nபெரும்பான்மையான கிறித்தவ சபைகள் கலை வடிவங்களைப் பயன்படுத்தியுள்ளன. சில குழுக்கள் கலை வெளிப்பாடுகளைக் கடுமையாகத் தாக்கியுள்ளன. கிறித்தவ வரலாற்றில் சில வேளைகளில் கிறித்தவக் கலைப் படைப்புகளை அழிக்கும் முயற்சியும் நிகழ்ந்ததுண்டு (\"iconoclasm\").\n\nSection::::கிறித்தவக் கலை சித்தரிப்பவை.\nகிறித்தவக் கலை இயேசுவின் வாழ்க்கை நிகழ்ச்சிகளை மிகப் பரவலாக சித்தரித்து வந்துள்ளது. பழைய ஏற்பாட்டு நிகழ்ச்சிகளும் கலை வடிவம் பெறுவதுண்டு. குறிப்பாக, இயேசுவின் அன்னை மரியாவை சித்தரிக்கும் கலைப் படைப்புகளும் புனிதர்களை சித்தரிக்கும் கலைப் படைப்புகளும் புரட்டஸ்தாந்தத்தில் குறைவு. மாறாக, கத்தோலிக்கம் மற்றும் மரபுவழி திருச்சபைகளில் அத்தகைய கலைப் படைப்புகள் நிரம்ப உண்டு.\n\nSection::::ஆபிரகாமிய சமயங்களில் கலை.\nஆபிரகாமிய சமயங்கள் என்று அழைக்கப்படுகின்ற மதங்களாகிய கிறித்தவம், யூதம், இசுலாம் ஆகிய மூன்று மதங்களுள் கிறித்தவம் மட்டுமே சமயம் தொடர்பான கலை வடிவங்களை ஆதரித்து, ஏற்று வந்துள்ளது. யூதமும் இசுலாமும் சமயம் தொடர்பான உருவங்களை சித்திர மற்றும் சிலை வெளிப்பாடுகளாகப் படைப்பதை ஆதரிப்பதில்லை. \n\nSection::::வரலாறு.\nSection::::தொடக்க காலம்.\nகிறித்தவத்தின் தொடக்க காலக் கலை அதன் ஆரம்பத்திலிருந்தே வடிவம் பெற்றது. கி.பி. சுமார் 70ஆம் ஆண்டிலேயே கிறித்தவக் கலை தொடங்கிவிட்டிருந்தது. மெகிதோ (\"Megiddo\") எனவும் அருமகதோன் (\"Armaggeddon\") எனவும் அழைக்கப்படுகின்ற இடத்தில் (இன்றைய இசுரயேல் நாட்டில்) நடத்தப்பட்ட அகழ்வாய்வில் கண்டுபிடிக்கப்பட்ட சுவரோவியங்கள் கி.பி. சுமார் 70ஆம் ஆண்டைச் சார்ந்தவை. அதுபோலவே கி.பி. இரண்டாம் நூற்றாண்டின் தொடக்கத்திலேயே வடிக்கப்பட்ட கிறித்தவக் கல்லறைச் சிற்பங்கள் கிடைத்துள்ளன.\n\nஉரோமை நகரில் பண்டைக் கால கிறித்தவ கல்லறைச் சுரங்கங்களில் கண்டெடுக்கப்பட்ட சித்திரங்கள் பல உள்ளன. அவற்றை ஆய்ந்து பார்க்கும்போது இயேசுவை அச்சித்திரங்கள் உருவமைக்கும் முறை ஒரு பரிணாம வளர்ச்சியைப் பெற்றது தெரிகிறது. கி.பி. 6ஆம் நூற்றாண்டு வரை இத்தகைய நெகிழ்ச்சி காணப்படுகிறது. அதன் பிறகு உருவான கிறித்தவக் கலையில் இயேசுவின் உருவம் பெரும்பாலும் ஒரு குறிப்பிட்ட முகத்தோற்றத்தையே கொண்டுள்ளது.\n\nபெரிய கான்ஸ்டன்டைன் பேரரசன் காலத்தில் (கி.பி. 4ஆம் நூற்றாண்டு) கிறித்தவக் கலை சமகால உரோமை கலைப் பாணியிலிருந்து பல கூறுகளைத் தன்வயமாக்கியது. கிறித்தவர்கள் தம் சமயத்தைச் சுதந்திரமாகக் கடைப்பிடிக்கலாம் என்னும் நிலை உருவானதைத் தொடர்ந்து, பேரரசனின் ஆதரவின் கீழ் பல பெரிய கோவில்கள் கட்டப்பட்டன. அக்கோவில்களில் கிறித்தவக் கலை உரோமைக் கலைப் பாணியைப் பின்பற்றி வளரலாயிற்று. குறிப்பாக உரோமைக் கலைப் பாணியாகிய கற்பதிகை ஓவியங்கள் (\"mosaics\") படைக்கப்பட்டன.\n\nசெவ்விய கலைப் பாணி சிறிது சிறிதாக மாற்றம் பெற்ற நிலையில் கிறித்தவக் கலையும் மாற்றம் பெற்றது. மண்ணகப் பார்வை அதிகமாக விண்ணகப் பார்வை ஆனது. அதிலிருந்து நடுக்கால கலைப் பாணி தோன்றலாயிற்று.\n\nSection::::நடுக்காலம்.\nகி.பி. 476இல் மேற்கு உரோமைப் பேரரசு வீழ்ச்சியுற்றது. அக்காலத்திய ஐரோப்பிய கலைப் படைப்புகளுள் கிறித்தவம் சார்ந்த கலைப் படைப்புகளே பெரும்பாலும் எஞ்சின. அதற்கு திருச்சபை அளித்த பாதுகாப்பும் ஆதரவும் முக்கிய காரணங்களாகும்.\n\nகீழை உரோமைப் பேரரசுப் பகுதிகளில் மரபுவழி திருச்சபை பல கிறித்தவக் கலைப் படைப்புகளுக்கு ஆதரவு நல்கியது. பிசான்சியப் பேரரசின் ஆதரவோடு கிறித்தவ பிசான்சியக் கலை வளர்ந்தது. கிரேக்க கலைப் பாணி மனித உருவத்தை இயல்பான விதத்தில் சித்தரித்த முறை படிப்படியாக மாற்றமுற்றது. பிசான்சிய கிறித்தவக் கலைப் பாணியில் மனித உருவம் சமயம் சார்ந்த பொருளைக் குறிக்கும் விதத்தில் மாற்றமடைந்தது. இயல்பான நிறம், ஒளி, அணுகுப் பார்வை போன்றவற்றிலும் மாற்றங்கள் புகுத்தப்பட்டன. இவ்வாறு கிறித்தவக் கலை தரப்படுத்தப்பட்ட ஒழுங்குகளுக்கு ஏற்ப எளிமையாக்கப்பட்டு, இயேசு, அன்னை மரியா போன்றவர்களைச் சித்தரிக்கலாயிற்று.\n\nகி.பி. 8-9 நூற்றாண்டுகளில் பிசான்சியப் பேரரசில் பல கிறித்தவக் கலைப் படைப்புகள் அழிக்கப்பட்டன (\"iconoclasm\").\n\nகிரேக்க கலைப் பாணியில் இயல்பான சித்தரிப்பு முறை இருந்தது. ஆனால் பிசான்சியப் பேரரசு காலத்தில் கிறித்தவக் கலை அதிகமாக கருத்துரு வகையில் அமையலாயிற்று. இப்பாணி கலை அம்சத்தை வலியுறுத்துவதைவிட சமய உணர்வை எழுப்பும் வகையில் அமைந்தது. எனவே நபர்களையும் பொருள்களையும் இயல்பான முறையில் சித்தரிப்பதைவிட உள்ளத்தில் பக்தியைத் தூண்டுவதே அக்கலைப் பாணியின் குறிக்கோளாக இருந்தது. நிறம், ஒளி, அளவுக் கூறுகள், இயல்புப் போக்கு ஆகியவற்றிற்கு முதன்மை தரப்படவில்லை; மாறாக அளவுமுறை எளிமையாக்கப்பட்டு, நபர்களையும் நிகழ்வுகளையும் தரப்படுத்தி கலை உருவானது. \n\nவிவிலியத்தில் தரப்படுகின்ற பத்துக் கட்டளைகளில் கடவுளுக்கு உருவமோ சித்திரமோ ஆக்கி வழிபடல் தவறு என்று உள்ளது. விடுதலைப் பயணம் 20:4:\n\"மேலே விண்வெளியில், கீழே மண்ணுலகில், பூமிக்கடியே நீர்த்திரளில் உள்ள யாதொன்றின் சிலையையோ ஓவியத்தையோ நீ உருவாக்க வேண்டாம்\".\n\nஇதன் அடிப்படையில் கிறித்தவக் கலைப் பொருள்களை அழிக்க வேண்டும் என்று சிலர் வாதாடினர். கி.பி. 8-9 நூற்றாண்டுகளில் இத்தகைய அழிவுச் செயல்கள் நிகழ்ந்ததால் பல கிறித்தவக் கலைப்பொருள்கள் சிதைவுற்று மடிந்துபோயின.\n\nSection::::மறுமலர்ச்சி மற்றும் நவீன காலத் தொடக்கம்.\n1453ஆம் ஆண்டில் உரோமை கீழைப் பேரரசின் தலைநகரான கான்சுடன்டினோப்பிள் இசுலாமிய ஓட்டோமான் படையெடுப்பின் காரணமாக வீழ்ச்சியுற்றது (கான்சுடன்டினோப்பிளின் வீழ்ச்சி). அப்படையெடுப்பின்போது அரிய மதிப்பு வாய்ந்த கிறித்தவக் கலைப் பொருள்கள் அழிக்கப்பட்டு இடம் தெரியாமல் மறைந்துபோயின. \n\nஎனினும் திருவோவியம் படைத்தல் என்னும் கலை உருவாக்கம் தொடர்ந்தது. இந்தக் கலை வடிவத்திற்கு முழுமூச்சான ஒத்துழைப்புக் கொடுத்தது கீழைத் திருச்சபையே என்றால் மிகையாகாது. திருவோவியம் படைக்கின்ற செயல்பாடு இன்று வரை இடையூடின்றி நிலைத்துள்ளது. பிசான்சிய திருவோவியக் கலை உருசியா நாட்டில் பெரிதும் வளர்ச்சி பெற்றது.\nமேற்கு உரோமைப் பேரரசுப் பகுதியில் திருச்சபை அதிகாரிகளும் பிரபுக்களும் அளித்த ஆதரவினால் கிறித்தவக் கலை வளர்ந்தது. மேலும் ஐரோப்பிய மறுமலர்ச்சிக் காலத்தின்போது சமயச் சார்பற்ற கலையும் செழித்தோங்கியது. இந்நிலை புரட்டஸ்தாந்து சீர்திருத்தக் காலம் வரை நீடித்தது. இச்சீர்திருத்த இயக்கத்தின் விளைவாக, கிறித்தவ கலைக்கு எதிர்ப்பு தோன்றியது. பல கலைப் பொருள்கள் அழிந்துபட்டன. இது குறிப்பாக புரட்டஸ்தாந்து சபைகளைத் தழுவிய ஐரோப்பிய நாடுகளில் நிகழ்ந்தது. \n\nமேலும் ஐரோப்பிய மறுமலர்ச்சிக் காலத்தில் கிரேக்க-உரோமைய செவ்விய காலக் கலை புத்துயிர் பெற்றது. ஆள்களின் உருவச் சித்திரங்கள் ஆக்குதல், நிலப் பரப்பைச் சித்தரித்தல் போன்ற முயற்சிகள் நிகழ்ந்தன. ஐரோப்பாவின் கத்தோலிக்க நாடுகளில் கிறித்தவக் கலைப் படைப்புகள் உருவாக்கப்பட்டன. கத்தோலிக்க சீர்திருத்தம் 16ஆம் நூற்றாண்டில் நிகழ்ந்தபோது கிறித்தவக் கலையும் வளர்ந்தது. எனினும் திருச்சபையின் கட்டுப்பாடு அதிகரித்தது.\n\n18ஆம் நூற்றாண்டிலிருந்து கிறித்தவக் கலையாக்கத்தில் ஒரு வீழ்ச்சி ஏற்பட்டது. எனினும் தனிப்பட்ட முறையில் புரவலர்கள் பலர் கிறித்தவக் கலையை ஆதரித்தனர். \n\nSection::::நவீன காலம்.\n19ஆம் நூற்றாண்டில் மேற்கு ஐரோப்பாவில் சமயம் சேராத, பொதுவான கலைப்பாணி உருவானது. அப்போது பண்டைக்கால மற்றும் நடுக்கால கிறித்தவ கலைப் பொருள்கள் கலையழகு முன்னிட்டு சேகரிக்கப்பட்டன. அக்கலைப் பொருள்கள் வழிபாட்டுத் தேவைகளுக்கென அவ்வளவாகப் பயன்படுத்தப்படவில்லை. \n\nஓரோவேளைகளில் சமயம் சாராக் கலைஞர்கள் கிறித்தவப் பொருள்களைக் கலைப் பொருள்களாகப் படைத்தார்கள். அவ்வரிசையில் பூகெரோ (\"Bouguereau\"), எடுவார்ட் மனே (\"Manet\") போன்றோர் குறிப்பிடத்தக்கோர். ஜோர்ஜ் ரூஓ, (\"Georges Rouault\") ஸ்டான்லி ஸ்பென்சர் (\"Stanley Spencer\")போன்ற ஒரு சிலர் மட்டுமே சிறப்பான கலைஞர் பட்டியலில் அரிதாக இடம் பெற்றனர்.\n\nஆயினும், ஏரிக் ஜில் (\"Eric Gill\"), மார்க் ஷாகால் (\"Marc Chagall\"), ஹென்றி மத்தீஸ் (\"Henri Matisse\"), யாக்கோப் எப்ஸ்டைன் (\"Jacob Epstein\"), எலிசபெத் ஃப்ரிங் (\"Elizabeth Frink\"), கிரகாம் சுதர்லாந்து (\"Graham Sutherland\") போன்ற சிறப்பான கலைஞர்கள் கிறித்தவ சமயம் தொடர்பான கலைப்பொருள்கள் பலவற்றை உருவாக்கியுள்ளார்கள்.\n\nSection::::பொதுமக்கள் பக்திக் கலை.\n1450இல் அச்சு இயந்திரம் கண்டுபிடிக்கப்பட்டதிலிருந்து கிறித்தவக் கலை பொதுமக்களிடையே விரைவாகப் பரவியது. மிகாலி முன்காசி (Mihály Munkácsy) போன்ற கலைஞர்களின் படைப்புகளும் இவண் அடங்கும்.\n\n1796ஆம் நூற்றாண்டில் கல்லச்சுக்கலை (\"lithography\") கண்டுபிடிக்கப்பட்டது. அதனால் கிறித்தவக் கலைப் பொருள்கள் சிறு படங்கள் வடிவில் பெருமளவில் அச்சிடப்பட்டு மக்களிடையே பரவின.\n\nநவீன காலத்தில், ஒரு சில நிறுவனங்கள் தாமசு ப்ளாக்‌ஷீர் (\"Thomas Blackshear\"), தாமசு கின்கேட் (\"Thomas Kinkade\") போன்றோரின் கலைப்படைப்புகளை மக்களிடையே பரப்பின.இத்தகைய படைப்புகள் புகழ்பெற்றவையாக மாறின.\n\nSection::::கிறித்தவ நுண்கலையின் மீள்பிறப்பு.\nஇருபதாம் நூற்றாண்டின் பிற்பகுதியிலும் 21ஆம் நூற்றாண்டின் தொடக்கத்திலும் ஒரு சில கிறித்தவக் கலைஞர்கள் கடவுள், இயேசு கிறித்து, திருச்சபை, விவிலியம் போன்ற கிறித்தவக் கருப்பொருள்களைக் கலையாக வடிப்பதில் ஆர்வம் காட்டியுள்ளார்கள். கிறித்தவ மனிதமேம்பாட்டுக் கொள்கையின் ஒரு மீள்பிறப்பாக இதைச் சிலர் கருதுகிறார்கள். அவர்களுள் கிரகோரி வோல்ஃப் (\"Gregory Wolfe\") என்பவரும் உள்ளடங்குவார்.\n\nமேலும், மக்கோட்டோ ஃபுஜிமூரா (\"Makoto Fujimura\") போன்ற கலைஞர்கள் கிறித்தவக் கலை மற்றும் சமயம் சாராக் கலை ஆகிவை தொடர்பான கலைப் பொருள்களை உருவாக்கிச் சிறப்புச் சேர்த்துள்ளார்கள். அவ்வரிசையில் லேரி டி. அலெக்சாந்தர் (\"Larry D. Alexander\"), ஜான் ஆகஸ்ட் ஸ்வான்சன் (\"John August Swanson\") ஆகியோரையும் சேர்க்கலாம். \n\nSection::::கிறித்தவக் கலையின் கருப்பொருள்கள்.\nகிறித்தவக் கலையின் கருப்பொருள்கள் பலவுள. அவற்றுள் இயேசு மற்றும் அன்னை மரியா தொடர்பான பொருள்கள் சிறப்பு மிக்கன. இதோ கிறித்தவக் கலையின் கருப்பொருள்களுள் சில:\n\n"}
{"id": "195296", "url": "https://ta.wikipedia.org/wiki?curid=195296", "title": "வள விபரிப்பும் அணுக்கமும்", "text": "வள விபரிப்பும் அணுக்கமும்\n\nவள விபரிப்பும் அணுக்கமும் (Resource Description and Access - RDA - ஆர்.டி.எ) என்பது ஒரு விபரப்பட்டியல் சீர்தரம் ஆகும். இது ஒரு வளத்தை விபரிக்க, கண்டுபிடிக்க உதவும் மீதரவுகளை உருவாக்குவதற்கான அறிவுறுத்தல்களையும் வழிகாட்டல்களையும் கொண்டுள்ளது. இந்தச் சீர்தரம் நூலகம், ஆவணகம், அருங்காட்சியகம் போன்ற அமைப்புகள் பயன்படுத்துவதற்காக அமைக்கப்பட்டது.\n\nஇது மேற்குநாடுகளில் பரந்து பயன்படுத்தப்பட்ட ஆங்கிலோ-அமெரிக்க விபரப்பட்டியல் விதிகள் சீர்தரத்தின் வாரிசு ஆகும். இது அனைத்துலக பயன்பாட்டை நோக்காக் கொண்டு வடிவமைக்கப்பட்டுள்ளது. 2012 இற்கு பின்னர் பரந்த பயன்பாட்டிற்கு வந்துள்ளது. 2013 இல் காங்கிரசு நூலகம், பிரித்தானியா நூலகம், கனடிய நூலகம் மற்றும் ஆவணங்கள், அசுத்திரேலியா தேசிய நூலகம், யேர்மனிய தேசிய நூலகம் ஆகியவை இதனை 2013 இல் முழுமையாக இதனை நிறைவேற்றவுள்ளன.\n\n\n"}
{"id": "195307", "url": "https://ta.wikipedia.org/wiki?curid=195307", "title": "தன்னடுக்கு (கணிதம்)", "text": "தன்னடுக்கு (கணிதம்)\n\nதன்னடுக்கு (\"Idempotence\" = \"idem\" + \"potence\" (same + power)) ) என்பது கணிதத்திலும் கணினி அறிவியலிலும் சில செயலிகள் கொண்டுள்ள ஒரு பண்பு. இப் பண்புடைய ஒரு செயலியை மீண்டும் மீண்டும் பல முறை நிகழ்த்தினாலும் முதன்முறை நிகழ்த்தும்போது கிடைத்த விளைவே ஒவ்வொரு முறையும் கிடைக்கும்.\n\nஇயற்கணிதத்தில் ஒரு மதிப்பினை எத்தனை முழு எண் அடுக்குகளுக்கு உயர்த்தினாலும் மாறாமல் அதே உறுப்பாக அமைவதைக் குறிப்பதற்கு \"தன்னடுக்கு\" என்ற சொல் பெஞ்சமின் பியர்சால் அறிமுகப்படுத்தப்பட்டது.\n\nஇடங்களைப் பொறுத்து தன்னடுக்கின் பொருள் பலவாக அமையும்:\n\n\nஎடுத்துக்காட்டுகள்:\n\n\"ƒ\" ஐ 2 மற்றும் -3 ஆகிய மதிப்புகளின் மீது ஒருமுறை செயல்படுத்தும்போது:\n\n\"ƒ\" ஐ 2 மற்றும் -3 ஆகிய மதிப்புகளின் மீது இருமுறை செயல்படுத்தும்போது:\n\nஎடுத்துக்காட்டு:\nஇரு மதிக்களின் மீப்பெரு மதிப்பு காணும் செயலி தன்னடுக்கானது:\n\n\nபெருக்கல் செயலிக்கு எண் 1 ஒரு தன்னடுக்கு உறுப்பாகும்.\n\nSection::::வரையறைகள்.\nSection::::ஓருறுப்புச் செயலி.\nஒரு ஓருறுப்புச் செயலி formula_4 எனும் சார்பு தன்னடுக்கு எனில்::\n\nமுற்றொருமைச் சார்பு, தனிமதிப்புச் சார்பு, மாறிலிச் சார்புகள் தன்னடுக்குச் சார்புகளுக்கான எடுத்துக்காட்டுகள்.\n\nSection::::தன்னடுக்கு உறுப்புகளும் ஈருறுப்புச் செயலிகளும்.\nformula_7 எனும் கணத்தின் மீது வரையறுக்கப்பட்ட ஈருறுப்புச் செயலி, formula_8 எனில், இச்செயலியைப் பொறுத்து formula_7 கணத்தின் ஒரு உறுப்பு formula_10 தன்னடுக்கு உறுப்பாக இருக்கவேண்டுமெனில்: \n\nஈருறுப்புச் செயலி formula_8 க்கு முற்றொருமை உறுப்பு இருக்குமானால் அது ஒரு தன்னடுக்கு உறுப்பாக இருக்கும்.\n\nகணிதக்கோட்பாட்டில், கணங்களின் ஒன்றிப்பு, கணங்களின் வெட்டு ஆகிய இரு செயலிகளுகளும் தன்னடுக்கானவை.\n\n\n"}
{"id": "195319", "url": "https://ta.wikipedia.org/wiki?curid=195319", "title": "டி.வாடிப்பட்டி", "text": "டி.வாடிப்பட்டி\n\nடி. வாடிப்பட்டி (D. Vadipatti) தமிழ்நாட்டில் தேனி மாவட்டம், பெரியகுளம் ஊராட்சி ஒன்றியத்தைச் சேர்ந்த ஒரு ஊராட்சி. இது தேவதானப்பட்டி வாடிப்பட்டி ஆகும். இப் பகுதியில் அப்பிநாயக்கர் வாடிப்பட்டி, தேவதானப்பட்டி வாடிப்பட்டி, முத்துலாபுரம் வாடிப்பட்டி என வாடிப்பட்டி என்ற பெயரில் ஊர்கள் உள்ளதால் இவ்வூர் டி. வாடிப்பட்டி (தேவதானப்பட்டி வாடிப்பட்டி) என அழைக்கப்படுகிறது. கண்டமனூர் ஜமீனுக்கும் உத்தப்பநாயக்கனுக்கனூர் ஜமீனுக்கும் வாடி வாசல் அமைந்த ஊர்கள் என்பதால் இப்பெயர் பெற்றன.\n"}
{"id": "195322", "url": "https://ta.wikipedia.org/wiki?curid=195322", "title": "மின்னணு நகர்திறன்", "text": "மின்னணு நகர்திறன்\n\nமின்னணு நகர்திறன் (Electron mobility) என்பது ஒரு மின்புலத்தினால் தள்ளப்படும் எதிர்மின்னி (மின்னணு) எவ்வளவு சீக்கரமாக ஒரு உலோகம் அல்லது குறைக்கடத்தியின் மீது நகர்ந்து செல்கிறது என்பதைக் குறிப்பதாகும். குறைக்கடத்தியில், மின்துளை நகர்திறன் எனப்படும் மின்துளைகளின் ஒப்பியல் மதிப்பு காணப்படுகிறது. பொதுவாக, மின்னணு மற்றும் மின்துளை ஆகிய இரண்டின் நகர்திறனையும் குறிப்பதற்கு மின்னூட்டு நகர்திறன் என அழைக்கப்பெறுகிறது.\n"}
{"id": "195329", "url": "https://ta.wikipedia.org/wiki?curid=195329", "title": "மின்துளை", "text": "மின்துளை\n\nஇயற்பியல், வேதியியல், மற்றும் மின்னணுப் பொறியியலில், மின்துகள் துளை அல்லது மின்னன் துளை அல்லது இலத்திரன் துளை (\"electron hole\") என்பது ஓர் அணுவில் அல்லது படிக அமைப்பில் வெளியுயர் நிலைப்பட்டையில் இருக்கும் எதிர்மின்னி அல்லது மின்னன் அவ்விடத்தில் இல்லா நிலையில், அங்கு நிலவும் எதிர்நிலை ஆற்றலைக் குறிக்கப் பயன்படுகிறது. எதிர்ப் பொருளின் உண்மையான துணிக்கையான பாசித்திரனில் அல்லது நேர்மின்னனில் இருந்து இது வேறுபட்டதாகும்.\n\nஎதிர்மின்னி அல்லது மின்னன் (electron) ஆற்றலை உட்கவர்ந்து உயர் நிலைக்கு செல்லும் பொழுது தான் இருந்த இடத்தில் இந்த மின்துளையை அங்கு இட்டுச் செல்கிறது. அந்த மின்துளைகள் எதிர்மின்னி போல் அணு பின்னல்களுக்கு இடையே நகர வல்லது. இவற்றின் இயக்கமானது குறைக்கடத்திக் கருவிகளின் செயல்பாட்டுக்கு காரணம்.\n"}
{"id": "195336", "url": "https://ta.wikipedia.org/wiki?curid=195336", "title": "மாசுக்கோவியம்", "text": "மாசுக்கோவியம்\n\nஉனுன்பென்டியம் (\"Ununpentium\", வேதிக் குறியீடு: Uup) என்பது தனிம அட்டவணையில் உள்ள ஒரு தனிமத்தின் தற்காலிகப் பெயர் ஆகும். அணுவெண் 115 ஐக் கொண்டுள்ள இந்த அதிபாரத் தனிமம் முதற்தடவையாக 2003 ஆம் ஆண்டில் உருசியாவின் தூப்னாவில் உள்ள அணு ஆய்வுக்கான இணைந்த கல்விநிலையத்தில் உருசிய, அமெரிக்க ஆய்வாளர்களால் கண்டுபிடிக்கப்பட்டது. இந்த செயற்கைத் தனிமம் தனிமம் 115, அல்லது ஏக்கா-பிசுமத் எனவும் அழைக்கப்படுகிறது. 2015 டிசம்பரில், ஐயூபிஏசி அமைப்பும் தூய, பயன்பாட்டு இயற்பியலின் பன்னாட்டு அமைப்பும் நான்கு புதிய தனிமங்களில் ஒன்றாக இதனை அங்கீகரித்தன. 2016 சூன் மாதத்தில், ஐயூபிஏசி நிறுவனம் இத்தனிமத்துக்கு மாசுக்கோவியம் (\"moscovium\", குறியீடு: Mc) எனப் பெயரிடப் பரிந்துரைத்தது. இப்பெயர் 2016 இறுதிக்குள் உறுதி செய்யப்படவிருக்கிறது.\n\nஉனுன்பென்டியம் தீவிரமான கதிரியக்கத் தனிமம் ஆகும். இதன் நிலையான ஓரிடத்தானின் (உனுன்பென்டியம்--289) அரைவாழ்வுக் காலம் 220 மில்லிசெக்கன்களைக் கொண்டது. தனிம அட்டவணையில், இது P-வலயக்குழுவில் உள்ள திரான்சாக்டினைடு (அதிபாரத்) தனிமம் ஆகும். 7வது குழுவின் உறுப்பான இத்தனிமம் அதிபார நெடுங்குழு 15 தனிமங்களில் வைக்கப்பட்டுள்ளது.\n"}
{"id": "195346", "url": "https://ta.wikipedia.org/wiki?curid=195346", "title": "சித்திக் பார்மாக்", "text": "சித்திக் பார்மாக்\n\nசித்திக் பார்மாக் (Siddiq Barmak) ஒரு திரைப்படத் தயாரிப்பாளர் மற்றும் இயக்குனர் ஆவார். இவர் 1962 ஆம் ஆண்டு செப்டம்பர் மாதம் 7 ஆம் தியதி ஆப்கானித்தானில் \"பஞ்சசீர்\" எனும் இடத்தில் பிறந்தார். இவர் திரைப்படம் இயக்குவதில் மாசுக்கோ திரைப்படக் கல்லூரியில் (Moscow Film Institute) 1987 ஆம் ஆண்டு முதுகலைப் பட்டம் பெற்றவர்.\nஇவர் சில திரைக்கதைகளை எழுதி சில குறும்படங்களையும் இயக்கியுள்ளார். இவரது முதல் திரைபடம் ஒசாமா ஆகும். இத்திரைப்படம் 2004 ஆம் ஆண்டு வெளிநாட்டுப்படங்களுக்கான \"கோல்டன் குளோபு\" விருதைப் பெற்றது.\nசித்திக் பார்மாக் \"ஒசாமா\" திரைப்படம் எடுப்பதற்கு பெரும் ஊக்கத்தையும் உதவியையும் அளித்தவர் ஈரானிய இயக்குனர் மோசன் மக்மால்பஃப் ஆவார். இவர் தனது அரிபிளக்ஸ் (Arriflex) திரைப்படப் பிடிப்புக் கருவியை (camera) பார்மார்க்கிடம் கொடுத்து அவரது படத்தை பன்னாட்டுத் திரைப்பட விழாக்களுக்கும் அனுப்பும் படியும் ஆலோசனை வழங்கினார். மேலும் மக்மால்பஃப் அதிக அளவு நிதியையும் இத்திரைப்பட உருவாக்கத்தில் செலவளித்தார். சப்பான் மற்றும் அயர்லாந்து நாட்டு தயாரிப்பாளர்களும் நிதியுதவி செய்தனர். பார்மாக் 2003 ஆம் ஆண்டின் \"ஐக்கிய நாடுகள் கல்வி, அறிவியல், பண்பாட்டு நிறுவனத்தின் பெலினி வெள்ளித் திரை விருதை\" (UNESCO’s Fellini Silver Medal) ஒசாமா திரைப்படத்திற்காக பெற்றார்.\n\nSection::::சமூக நடவடிக்கைகள்.\nசித்திக் பார்மாக் மக்மால்பஃப்- ஆல் நிறுவப்பட்ட ஆஃப்கானிய குழந்தைகள் கல்வி அமைப்பின் (Afghan Children Education Movement (ACEM)) இயக்குனராகவும் உள்ளார். இந்த அமைப்பானது ஆஃப்கானிய குழந்தைகளுக்கு கல்வி, கலை மற்றும் கலாச்சாரம் ஆகியவற்றை அளிக்கிறது. மேலும் இப்பள்ளியானது இயக்குநர்கள், நடிகர்கள் போன்றோருக்கு பயிற்சிகள் அளித்து புதிய ஆப்ஃகானிய திரைப்படத்தை உருவாக்க முயலுகிறது. சித்திக் பார்மாக் பாரசீக மொழித் திரைப்படத்தின் முக்கிய நபர் ஆவார்.\n\n\n"}
{"id": "195347", "url": "https://ta.wikipedia.org/wiki?curid=195347", "title": "இரிடியம் 33", "text": "இரிடியம் 33\n\nஇரிடியம் 33 (Iridium 33) தொலைத்தொடர்பு பயன்பாட்டிலிருந்த ஒரு செயற்கைக்கோள் ஆகும். இது பூமியின் தாழ் வட்டப்பாதையில் (low Earth orbit) 230.9° பாகையில் நிலைநிறுத்தப்பட்டிருந்தது.. இரிடியம் செயற்கைக்கோள் அமெரிக்காவைச் சேர்ந்த இரிடியம் தொலைத்தொடர்பு நிறுவனத்திற்குச் சொந்தமானது. \n\nSection::::விபத்து.\nஇச்செயற்கைக்கோளானது 2009 ஆம் ஆண்டு பிப்ரவரி மாதம் 10 ஆம் தியதி ருசியாவின் காச்மாசு-2251 செயற்கைக்கோளுடன் 42,120 கிலோமீட்டர்கள் வேகத்தில் ஒன்றுடன் ஒன்று மோதிக்கொண்டன. மோதியதில் இவ்விரண்டு செயற்கைக்கோள்களும் உருக்குலைந்து செயலிழந்தன.. இவற்றின் உடைந்த பாகங்கள் விண்வெளிக் கழிவுகளாக பூமியின் வட்டப்பாதையில் சுற்றி வருகின்றன என அமெரிக்காவின் நாசா விண்வெளி நிறுவனம் தெரிவித்துள்ளது.\n\n"}
{"id": "195348", "url": "https://ta.wikipedia.org/wiki?curid=195348", "title": "மின்னணுப் பொறியியல்", "text": "மின்னணுப் பொறியியல்\n\nமின்னணுப் பொறியியல் (Electronic engineering) என்பது மின்னணுக் குழாய்கள், மற்றும் குறைக்கடத்திக் கருவிகள் குறிப்பாக திரிதடையங்கள், இருமுனையங்கள் மற்றும் தொகுப்புச் சுற்றுகள் போன்ற நேரியல் சாரா மற்றும் செயலுறு மின்சார உறுப்புகளைக் கொண்டு மின்னணுச் சுற்றுகள், கருவிகள் மற்றும் கட்டகங்களை போன்றவற்றை வடிவமைக்கும் ஒரு பொறியியல் துறையாகும்.\n"}
{"id": "195349", "url": "https://ta.wikipedia.org/wiki?curid=195349", "title": "மின்னணுக் குழாய்", "text": "மின்னணுக் குழாய்\n\nமின்னணுக் குழாய் (Electron tube) என்ற சொல் பொதுவாக இரண்டு பொருளைக் குறிக்க பயன்படுத்தப்படும்.\n\nஅவை,\n\n"}
{"id": "195350", "url": "https://ta.wikipedia.org/wiki?curid=195350", "title": "பட்டிக்கோட்டா குருமடம்", "text": "பட்டிக்கோட்டா குருமடம்\n\nபட்டிக்கோட்டா குருமடம் (\"Batticotta Seminary\", பட்டிகோட்டா செமினறி) என்பது பிரித்தானிய இலங்கையில் யாழ்ப்பாணக் குடாநாட்டில் வட்டுக்கோட்டை என்ற ஊரில் 1823 ஆம் ஆண்டில் அமைக்கப்பட்ட ஒரு கல்வி நிறுவனம் ஆகும். இது அமெரிக்க இலங்கை மிசனினால் ஆரம்பிக்கப்பட்டது. இது 1855 ஆம் ஆண்டில் மூடப்பட்டது. சர் எமெர்சன் டெனன்ட் என்பவரின் பார்வையில் இக்கல்வி நிறுவனம் பல ஐரோப்பியக் கல்வி நிறுவனங்களின் தரத்துடன் ஒப்பிடக் கூடியதாக இருந்ததாகக் குறிப்பிட்டுள்ளார்.\n\nஇம்மதப்பள்ளி அங்கு சேர்க்கப்படும் மாணவர்களை கிறித்துவத்துக்கு மதம் மாற்றுவதையே முக்கிய நோக்காகக் கொண்டு ஆரம்பிக்கப்பட்டது. ஆனாலும், பெரும்பாலான மாணவர்கள் தமது இந்து சமய நம்பிக்கையையே கடைப்பிடித்து வந்தனர். இதனை அடுத்து 1855 ஆம் ஆண்டில் இக்குருமடம் மூடப்பட்டது. பட்டிக்கோட்டா குருமடத்தின் பழைய மாணவர்களும், உள்ளூர் கிறித்தவர்களும் இப்பள்ளியை மீளத் திறக்க வேண்டும் எனக் கோரிக்கை விட்டதை அடுத்து 1872 சூலை 3 இல் இக்கல்லூரி யாழ்ப்பாணக் கல்லூரி என்ற பெயரில் மீளவும் பழைய கட்டடத்திலேயே ஆரம்பிக்கப்பட்டது.\n\n"}
{"id": "195351", "url": "https://ta.wikipedia.org/wiki?curid=195351", "title": "வெற்றிடக் குழாய்", "text": "வெற்றிடக் குழாய்\n\nமின்னணுவியலில், வெற்றிடக் குழாய் அல்லது மின்னணுக் குழாய் என்பது ஒரு மூடப்பட்ட குழாயில் உள்ள வெற்றிடத்தின் மீது பரவும் மின்சாரத்தைக் கட்டுப்படுத்தும் கருவியாகும். அந்தக் குழாய் பெரும்பாலும் மெல்லிய கண்ணாடியால் உருவாக்கப்பட்டதாக இருக்கும். நீண்ட உருளை வடிவில் காணப்படும். வெண்சுடாநிலை மின்விளக்கைப் போன்றுள்ள ஒரு இருமுனையத்தை எளிமையான வெற்றிட குழாய் எனச் சொல்லலாம்.\n\nஇந்த வெற்றிட குழாய்யானது மின்சாரத்தை உட்செல்ல அனுமதிக்கு அல்லது மின்சாரத்தை நிறுத்த அனுமதிக்கு."}
{"id": "195353", "url": "https://ta.wikipedia.org/wiki?curid=195353", "title": "காசுமசு-2251", "text": "காசுமசு-2251\n\nகாசுமசு-2251 (Kosmos-2251) என்பது ஒரு செயற்கைக்கோள் ஆகும். இது ருசியாவிற்குச் சொந்தமானது. காசுமசு-2251 செயற்கைக் கோள் 1993 சூன் 16 ஆம் நாள் ஏவப்பட்டது. இரண்டு ஆண்டுகளில் 1995 இன் பிற்பகுதியில் கைவிடப்பட்டது. இது 950 கிலோகிராம் எடையுடையது. இராணுவப் பயன்பாட்டிற்கானது. \n\nSection::::விபத்து.\nகாசுமசு-2251 (\"Kosmos-2251\") செயற்கைக்கோள் இரிடியம் 33 செயற்கைக்கோளுடன் 2009 ஆம் ஆண்டு பெப்ரவரி 10 ஆம் நாள் மோதிக்கொண்டது.. இவை இரண்டும் 42,120 கிலோமீட்டர்கள் வேகத்தில் ஒன்றுடன் ஒன்று மோதிக்கொண்டன.இதில் இரிடியம் செயற்கைக்கோள் இரிடியம் தொலைத்தொடர்பு நிறுவனத்திற்குச் சொந்தமானது. உடைந்த பாகங்கள் விண்வெளிக் கழிவுகளாக பூமியின் வட்டப் பாதையில் சுற்றி வருகின்றன என அமெரிக்காவின் நாசா விண்வெளி நிறுவனம் தெரிவித்துள்ளது..\n\n"}
{"id": "195354", "url": "https://ta.wikipedia.org/wiki?curid=195354", "title": "குறைக்கடத்திக் கருவி", "text": "குறைக்கடத்திக் கருவி\n\nகுறைக்கடத்திக் கருவி (Semiconductor device) என்பது சிலிக்கான், ஜேர்மானியம், காலியம் ஆர்சினைடு, போன்ற குறைக்கடத்திப் பொருட்கள் மற்றும் கரிமக் குறைக்கடத்திகள் ஆகியவற்றில் உள்ள மின்னணுவியல் பண்புகளை எடுத்தாளும் ஒரு மின்னணு உறுப்பாகும். வெப்பவயன் வெற்றிடக்குழாயைக் குறைக்கடத்திக் கருவிகளாக பெரும்பாலான பயன்பாடுகளில் மாற்றியமைக்கப்பட்டுவிட்டது.\n"}
{"id": "195357", "url": "https://ta.wikipedia.org/wiki?curid=195357", "title": "பூமியின் தாழ் வட்டப்பாதை", "text": "பூமியின் தாழ் வட்டப்பாதை\n\nபூமியின் தாழ் வட்டப்பாதை (\"Low Earth orbit\") என்பது பூமியிலிருந்து மேலே 160 கிலோமீட்டர்கள் முதல் 2,000 கிலோமீட்டர்கள் வரை உள்ள வெளி ஆகும். இதன் பயண நேரம் சராசரியாக 88 நிமிடங்களிலிருந்து 127 நிமிடங்கள் வரை ஆகும். எல்லா செயற்கைக்கோள்கள் மற்றும் விண்வெளி நிலையங்கள் அனைத்தும் இந்தப் பரப்பிலேயே நிலைநிறுத்தப்படுகின்றன. 160 கிலோமீட்டர்களுக்கும் கீழான பரப்பில் நிலை நிறுத்தப்படும் செயற்கைக்கோள்கள் அடிக்கடி பாதை மாறும் சாத்தியக்கூறுகள் மற்றும் வளிமண்டலத்தின் வாயுப் படலங்களால் அதன் இயக்கத்தில் பாதிப்பை எற்படுத்தும். செமினி 11 எனும் செயற்கைக்கோள் அதிகபட்சமாக 1,374.1 கிலோமீட்டர்கள் தொலைவில் நிலைநிறுத்தப்பட்டுள்ளது.\n"}
{"id": "195360", "url": "https://ta.wikipedia.org/wiki?curid=195360", "title": "செயலறு நிலை", "text": "செயலறு நிலை\n\nசெயலறு நிலை (Passivity) என்பது பலவகையான பொறியியல் துறைகளில் குறிப்பாக ஒப்புமை மின்னணுவியல் மற்றும் கட்டுப்பாட்டு கட்டகங்கள் போன்றவற்றில் பயன்படுத்தப்படும் பொறியியல் கட்டகங்களின் ஒரு பண்பாகும். புலத்தின் அடிப்படையில் ஒரு செயலறு உறுப்பானது ஆற்றலை உட்கொள்ளும் உறுப்பாகவோ அல்லது திறன் ஈட்டத்திற்கு ஏற்புடைதாகாத உறுப்பாகவோ இருக்கும்.\n"}
{"id": "195365", "url": "https://ta.wikipedia.org/wiki?curid=195365", "title": "ஈட்டம் (மின்னணுவியல்)", "text": "ஈட்டம் (மின்னணுவியல்)\n\nமின்னணுவியலில் ஈட்டம் (\"gain\") அல்லது மின்திறன் பெருக்கம் அல்லது மின்திறன் மிகைப்பு என்பது மின்வலு வழங்கியில் இருந்து குறிப்பலையின் மீது ஆற்றலைச் சேர்த்து ஒரு மின்சுற்றின் (பெரும்பாலும் பெருக்கி) உள்ளீட்டில் இருந்து வெளியீட்டிற்கு செல்லும் குறிப்பலையுடைய வலு அல்லது வீச்சினைக் கூட்டும் திறனைக் காட்டும் அளவாகும். இதனைப் பெரும்பாலும் ஒரு கட்டகத்தின் குறிப்பலை உள்ளீடுடன் குறிப்பலை வெளியீடின் விகிதமாக கணக்கிடப்படும். இதன் மதிப்பு பெரும்பாலும் டெசிபெல்லால் குறிக்கப்பெறும்.\n\nஈட்டம் என்னும் கலைச்சொல் மின்னணுவியலில் தெளிவற்ற நிலையைத் தருகிறது. ஆகையால், வெளியீடு மற்றும் உள்ளீடு மின்னழுத்தத்தின் விகிதம் \"மின்னழுத்த ஈட்டம்\" எனவும், மின்சாரத்தின் விகிதம் \"மின்சார ஈட்டம்\" எனவும், மின்திறன் அல்லது மின்வலுவின் விகிதம் \"மின்திறன் அல்லது மின்வலு ஈட்டம்\" எனவும் விளக்கமாகக் குறிப்பிடலாம். ஒலியியல் மற்றும் பொதுப்பயன்பாட்டு மிகைப்பியியலில், குறிப்பாக செயல்படு மிகைப்பியில், பெரும்பாலும் ஈட்டம் என்பது மின்னழுத்த ஈட்டத்தினைக் குறிக்கும். ஆனால் வானொலி மிகைப்பியியலில், ஈட்டம் என்றால் அது திறன் ஈட்டத்தைக் குறிக்கும். இதற்குமேல், ஈட்டம் என்ற கலைச்சொல்லை உள்ளீடும், வெளியீடும் வெவ்வேறு அலகுகள் கொண்ட உணரிகள் போன்ற கட்டகங்களிலும் கூட பயன்படுத்தப்படும். எடுத்துக்காட்டாக, ஒளியுணரியின் துலக்கத்திறனை ஓர் ஒளியனில் 5 மைக்ரோவோல்டுகள் என்பனப் போன்று.\n\nSection::::மடக்கை அலகுகள் மற்றும் டெசிபெல்கள்.\nSection::::திறன் ஈட்டம்.\nபருமனறி விதியின் படி, திறன் ஈட்டத்தை டெசிபெல்லில் பின்வருமாறு எழுதலாம்:\nஇங்கு, \"P\" மற்றும் \"P\" என்பது உள்ளீடு மற்றும் வெளியீடு மின்திறன்கள் என்க.\n\nஇது இயல் மடக்கையில் பின்வருமாறு தரப்படும்:\nஇங்கு, திறனீட்டம் நேப்பர் அலகில் (formula_3) தரப்படுகிறது.\n"}
{"id": "195370", "url": "https://ta.wikipedia.org/wiki?curid=195370", "title": "தேசியப் பேரிடர் மேலாண்மை ஆணையம்", "text": "தேசியப் பேரிடர் மேலாண்மை ஆணையம்\n\nதேசியப் பேரிடர் மேலாண்மை ஆணையம் இந்தியாவில் ஏற்படக் கூடிய இயற்கைப் பேரழிவுகள் முதல், உயிரியல், ரசாயன, அணுக் கதிரியக்கம் முதலான எல்லா வகைப் பேரழிவுகளையும் சமாளிக்கும் வழிமுறைகளையும் நடவடிக்கைகளையும் மேற்கொள்ள உருவாக்கபட்ட ஆணையமாகும்.\n\nSection::::தோற்றம்.\nஇந்திய அரசாங்கம் பேரிடர் மேலாண்மையை தேசிய முன்னுரிமையாக அங்கீகரித்து ஆகஸ்ட் 1999ல் ஓர் உயர் ஆற்றல்மிக்க குழுவை (High-Powered Committee) அமைத்தது. 2001 குஜராத் பூகம்பத்திற்கு பிறகு பேரிடர் மேலாண்மை திட்டமிடல் குறித்தும் தடுப்பு வழிமுறைகள் குறித்தும் பரிந்துரைகளை செய்ய ஒரு தேசிய குழு அமைக்கப்பட்டது. பத்தாவது ஐந்தாண்டு திட்ட ஆவணத்திலும், முதல் முறையாக, பேரிடர் மேலாண்மை தொடர்பாக ஒரு விரிவான அத்தியாயம் இருந்தது. இதேபோல், பன்னிரண்டாவது நிதி ஆணையம் பேரிடர் மேலாண்மையின் நிதி ஏற்பாடுகளை ஆய்வு செய்ய உரிமைக் கட்டளை இடப்பட்டது. 23 டிசம்பர் 2005 அன்று, இந்திய அரசு, பேரிடர் மேலாண்மை சட்டம் இயற்றியது. இதன் அடிப்படையில், பிரதமர் தலைமையில் தேசியப் பேரிடர் மேலாண்மை ஆணையம் அமைக்கப்பட்டது.\n\nSection::::தேசியப் பேரழிவு மீட்புப் படை.\nதேசியப் பேரிடர் மேலாண்மை ஆணையதின் கீழ் தேசியப் பேரழிவு மீட்புப் படை அமைக்கப்பட்டுள்ளது. உடனடி மீட்பு நடவடிக்கைக்காக நாடு முழுவதும் 10 பட்டாலியன் படைகள் தயார் நிலையில் வைக்கப்பட்டுள்ளன. இப்படையில் பயிற்சி பெற்ற வீரர்கள் மொத்தம் 10,400 பேர் உள்ளனர். அதில் ஒரு பட்டாலியன் தமிழகத்தில் அரக்கோணத்திலும் அமைக்கப்பட்டுள்ளது.\n\nSection::::குறைநிறை காணல்.\n2008-ல் அமைக்கப்பட்டதிலிருந்து 2012 வரை இந்த ஆணையத்தின் தேசிய செயற்குழு ஒரு முறைகூடக் கூடியதில்லை என்று இந்தியத் தலைமைக் கணக்குத் தணிக்கையாளர் தனது 2013 அறிக்கையில் குற்றம் சாட்டினார் .தேசிய அமைப்பின் கீழ் ஒவ்வொரு மாநிலத்திலும் பேரிடர் மேலாண்மை ஆணையங்கள் ஏற்படுத்த வேண்டும் என்று சட்டம் இயற்றப்பட்டது. ஆனால் பீகார், குஜராத், ஒடிசா உட்பட ஏழு மாநிலங்களைத் தவிர,வேறு எந்த மாநிலத்திலும் இந்த ஆணையம்கூட அமைக்கப்படவில்லை என்கிறது இவ்வறிக்கை. எல்லா மாநிலங்களிலும் பேரிடர் வந்தால் அதைச் சமாளிப்பதற்கான தனிப் படை அமைக்கப்பட வேண்டும் என்பது சட்டம். இதை ஒரு மாநிலம்கூடச் செய்யவில்லை.தணிக்கை அறிக்கை வந்து ஒரு வருடம் ஆகியும் எந்த நடவடிக்கையும் இல்லாத நிலையில், செப்டம்பர் 2013இல் உச்ச நீதிமன்றத்தில், தொண்டு நிறுவனங்களால் ஒரு பொது நல வழக்கு போடப்பட்டது. இந்த வழக்கை விசாரணைக்கு எடுத்துக்கொண்ட நீதிமன்றம் ஒன்றிய அரசு, உத்தராகண்ட், ஆந்திரம், குஜராத், ஒடிசா, மகாராஷ்டிரம், ராஜஸ்தான் மேற்கு வங்கம் , தமிழகம் ஆகிய மாநில அரசுகள், தேசிய ஆணையம் ஆகியவற்றுக்கு நோட்டீஸ் அனுப்பியது.\n\n"}
{"id": "195371", "url": "https://ta.wikipedia.org/wiki?curid=195371", "title": "கள்ளத் துப்பாக்கி", "text": "கள்ளத் துப்பாக்கி\n\nகள்ளத் துப்பாக்கி, சனவரி 4 அன்று வெளியான இந்தியத் தமிழ்த் திரைப்படம். இதனை லோகியாஸ் இயக்கினார்.\n\n"}
{"id": "195372", "url": "https://ta.wikipedia.org/wiki?curid=195372", "title": "புள்ளிப்புலிகளும் ஆட்டின்குட்டியும்", "text": "புள்ளிப்புலிகளும் ஆட்டின்குட்டியும்\n\nபுள்ளிப்புலிகளும் ஆட்டின்குட்டியும் ஒரு மலையாளத் திரைப்படம் ஆகும். இத்திரைப்படம் லால் ஜோசின் இயக்கத்தில், 2013 ஆகஸ்டில் வெளியானது.குஞ்சாக்கோ போபன், நமிதா பிரமோத் ஆகியோர் முன்னணி வேடங்களில் நடித்துள்ளர். இந்தத் திரைப்படத்தின் திரைக்கதையை சிந்துராஜன் எழுதியுள்ளார்.\n\n\nSection::::பாடல்கள்.\nவயலார் சரத்சந்திரவர்மா இதற்கு இசையமைத்துள்ளார்.\n"}
{"id": "195373", "url": "https://ta.wikipedia.org/wiki?curid=195373", "title": "குறும்புக்கார பசங்க", "text": "குறும்புக்கார பசங்க\n\nகுரும்புக்காரப் பசங்க, சனவரி 4 2013 அன்று வெளியான இந்தியத் தமிழ் திரைப்படம். இதனை டி.சாமிதுரை இயக்கினார்.\n\n"}
{"id": "195374", "url": "https://ta.wikipedia.org/wiki?curid=195374", "title": "நண்பர்கள் கவனத்திற்கு", "text": "நண்பர்கள் கவனத்திற்கு\n\nநண்பர்கள் கவனத்திற்கு, சனவரி 4 2013 அன்று வெளியான இந்தியத் தமிழ் திரைப்படம். இதனை கே.ஜெயக்குமார் இயக்கினார்.\n\n"}
{"id": "195376", "url": "https://ta.wikipedia.org/wiki?curid=195376", "title": "அய்யப்பன் தீயாட்டு", "text": "அய்யப்பன் தீயாட்டு\n\nஅய்யப்பன் தீயாட்டு என்பது பகவதி தீயாட்டிற்கு நிகரான கேரளக் கலையாகும். அய்யப்பன் கோயில்களில், பிராமண ஆலயங்களிலும், நம்பியார் சமுதாயத்தைச் சேர்ந்தவர் நிகழ்த்துவர். அய்யப்பனின் அவதார வடிவங்களை தீயாட்டில் காட்டுவர். ஐந்தடி, மூன்றடி தொடங்கி, மேளத்திலுள்ள தாளங்களை இசைப்பர். வெள்ளக்கோடி முண்டாசு கொண்டு, அதன் முகப்பில் பட்டு சுற்றி, நெற்றிமேல் சந்தனமும் குங்குமமும் பூசி, கழுத்தில் துளசிமாலைகளும் அணிந்து தீயாட்டு நிகழ்த்துவர். கதை கூறி முடிந்ததும், கணிகேஸ்வரன் என்னும் வேடம் இட்டு கூத்து நடத்துவர். இதைப் பற்றிய செய்திகள் கேரளோல்ப்பத்தியில் கிடைக்கின்றன. தெய்வ ஆட்டம் என்பது தெய்யாட்டம் என்றும் பின்னர் தீயாட்டு என்றும் மருவியதாகக் கருதுகிறார்கள்.\n\n"}
{"id": "195377", "url": "https://ta.wikipedia.org/wiki?curid=195377", "title": "நிமிடங்கள் (திரைப்படம்)", "text": "நிமிடங்கள் (திரைப்படம்)\n\nநிமிடங்கள், சனவரி 4 2013 அன்று வெளியான இந்தியத் தமிழ்த் திரைப்படம். இதனை கீதா கிருட்டிணன் இயக்கினார்.\n\n"}
{"id": "195379", "url": "https://ta.wikipedia.org/wiki?curid=195379", "title": "கேரளோல்பத்தி", "text": "கேரளோல்பத்தி\n\nகேரளோல்பத்தி என்னும் பழைமையான நூல் கேரளத்தின் வரலாற்றைப் பற்றிக் கூறுவதாகும். இதன் பொருள் (கேரள உள்பத்தி) கேரளத்தின் மூலம் என்பதாகும். இதை துஞ்சத்து இராமானுசன் எழுத்தச்சன் எழுதினார் என்று சங்குண்ணி மேனன் கூறுகிறார். கேரள மகாத்மியம் என்ற சமசுகிருத நூலின் விரிவாக்கம் போன்றது. துணை புராணங்கள் என்னும் வகையில் சேர்க்கப்பட்டுள்ளது.\n\nஇது நம்பூதிரி சமுதாயத்தினரின் முன்னோர் பற்றிக் கூறுகிறது. ஹெர்மன் குண்டர்ட் இதை அச்சு வடிவில் கொண்டு வந்து வெளியிட்டார்.\n\nSection::::உள்ளடக்கம்.\nஇது மூன்று பாகங்களை கொண்டது.\n1. பரசுராமனின் காலம்\n2. பெருமாக்கன்மாரின் காலம்\n3. தம்புராக்கன்மாரின் காலம்\n\n\n"}
{"id": "195382", "url": "https://ta.wikipedia.org/wiki?curid=195382", "title": "புத்தகம் (திரைப்படம்)", "text": "புத்தகம் (திரைப்படம்)\n\nபுத்தகம், சனவரி 14 2013 அன்று வெளியான இந்தியத் தமிழ் திரைப்படம். இதனை விஜய் ஆதிராஜ் இயக்கினார்.\n\n"}
{"id": "195383", "url": "https://ta.wikipedia.org/wiki?curid=195383", "title": "விஜயநகரம் (திரைப்படம்)", "text": "விஜயநகரம் (திரைப்படம்)\n\nவிஜயநகரம், சனவரி 14 2013 அன்று வெளியான இந்தியத் தமிழ் திரைப்படம். இதனை தன்வீர் இயக்கினார்.\n\n"}
{"id": "195384", "url": "https://ta.wikipedia.org/wiki?curid=195384", "title": "பத்தாயிரம் கோடி (திரைப்படம்)", "text": "பத்தாயிரம் கோடி (திரைப்படம்)\n\nபத்தாயிரம் கோடி, சனவரி 25 2013 அன்று வெளியான இந்தியத் தமிழ் திரைப்படம். இதனை வி. ஸ்ரீனிவாச சுந்தர் இயக்கினார்.\n\nதுரூவ் பந்தாரி என்பவர் கதாநாயகனாகவும், மாதலசா சர்மா என்பவர் கதாநாயகியாகவும் நடித்துள்ளார்கள். நகைச்சுவை நடிகரான விவேக் முக்கிய கதாப்பாத்திரத்தில் நடித்துள்ளார்.\n\n\n"}
{"id": "195395", "url": "https://ta.wikipedia.org/wiki?curid=195395", "title": "விளம்பரம் (திரைப்படம்)", "text": "விளம்பரம் (திரைப்படம்)\n\nவிளம்பரம், வெளியாகவிருக்கும் இந்தியத் தமிழ் திரைப்படம். இதனை கே. ஏ. சூர்யாநிதி இயக்குகிறார்.\n\n\nSection::::பாடல்கள்.\nஜூன் 15, 2013 அன்று விளம்பரம் படத்தின் பாடல்கள் வெளியானது. மொத்தம் 5 பாடல்கள் இந்த பாடல் தொகுப்பில் இடபெற்றுள்ளன.\n"}
{"id": "195401", "url": "https://ta.wikipedia.org/wiki?curid=195401", "title": "மலையாளக் கணிமை", "text": "மலையாளக் கணிமை\n\nகணினிகளில் மலையாளத்தில் செயல்களை செய்தலை மலையாளக் கணிமை என்பர். கணினிகளில் பயன்படுத்தப்படும் மலையாள மென்பொருட்கள், \nமலையாள எழுத்துருக்கள், நிரல்வரிகள் உட்பட ஆங்கிலத்தில் என்னென்ன செய்யமுடியுமோ அவை அனைத்தையும் மலையாளத்தில் செய்தலை மலையாளக் கணிமை என்பர். சுவதந்தர மலையாளம் கம்ப்யூட்டிங் என்னும் குழுமம் இதனைத் தன் இலக்காகக் கொண்டுள்ளது.\n\n"}
{"id": "195406", "url": "https://ta.wikipedia.org/wiki?curid=195406", "title": "பிசுமத்", "text": "பிசுமத்\n\nபிசுமத் (Bismuth) ஒரு வேதியியல் உலோகம் ஆகும். இதன் தனிம அட்டவணைக் குறியீடு Bi. இதன் அணுவெண் 83. இது ஒரு மென்மையன‌ உலோகம் அகும். பிசுமத் இயற்கையாகவே தனிம வடிவில் காணப்படுகின்றது. பிசுமத்தின் ஒக்சைட்டுகளும், சல்பைடுகளும் இயற்கையில் காணப்படுகின்றன. . இது ஈயத்தை விட சிறிது அடர்த்தி குறைந்தது, அதாவது ஈயத்தின் அடர்த்தியின் 86% அடர்த்தியைக் கொண்டது. உருவாக்கியவுடன் வெள்ளை நிறங்கலந்த வெள்ளிப் பளபளப்பை உடையது. எனினும் வளியில் திறந்து வைத்தால் உலோக மேற்பரப்பு ஒக்சியேற்றமடைந்து இளஞ்சிவப்பு நிற பளபளப்பை அடையும். இது உலோகங்களுக்குரிய இயல்புகளை மந்தமாகவே வெளிப்படுத்துகின்றது. பிசுமத் மிக மந்தமாகவே வெப்பத்தைக் கடத்தும்.\n\nபிசுமத்தின் நிலைப்புத்தன்மை அதிகமான சமதானி பிசுமத்-209 ஆகும். பிசுமத்தே மிக அதிகமான அணுவெண்ணுடைய ஆனால் நிலையான தனிமமென பலகாலம் கருதப்பட்டு வந்தது. எனினும் 2003ஆம் ஆண்டில் நடத்தப்பட்ட ஆராய்ச்சியின் விளைவாக பிசுமத் சிறிதளவு கதிரியக்கத்தை வெளிப்படுத்துகின்றமை கண்டறியப்பட்டுள்ளது. பிசுமத்-209இன் அரை வாழ்வுக்காலம் பிர்பஞ்சத்தின் வயதை விட ஒரு பில்லியன் மடங்கு அதிகமானது. எனவே பிசுமத் ஆபத்தை விளைவிக்கும் அளவுக்கு கதிரியக்கமுள்ளதல்ல. தற்போது ஈயமே மிகப்பெரிய அணுவெண்ணுடைய நிலையான தனிமமென கருதப்படுகின்றது.\n\nபிசுமத் அதன் தூய வடிவிலும் சேர்மமாகவும் பல்வேறு வகையில் பயன்படுத்தப்படுகின்றது. பிசுமத் உற்பத்தியில் அரைவாசி பிசுமத்தின் சேர்மங்களுக்காக உற்பத்தி செய்யப்படுகின்றது. பிசுமத்தானது அழகு சாதனப்பொருட்களிலும், நிறத்துணிக்கைத் தயாரிப்பிலும் பெப்டோ-பிஸ்மொல் போன்ற சில மருந்து வகைத் தயாரிப்பிலும் பயன்படுத்தப்படுகின்றது. பிசுமத் மிகவும் குறைவான விஷத்தன்மையையே கொண்டது. இது ஈயத்தை விட சிறிதளவே அடர்த்தி குறைந்ததாலும், ஈயம் அதிக விஷத்தன்மை உடையதென்பதாலும் ஈயம் பயன்படுத்தப்பட்ட பிரயோகங்களுக்குப் பதிலீடாக பிசுமத் பயன்படுத்தப்படுகின்றது.\n\n\nSection::::இயல்புகள்.\nSection::::இரசாயன இயல்புகள்.\nசாதாரண வெப்பநிலையில் நீருடன் பிசுமத் தாக்கமடையாது. செஞ்சிவப்புச் சூட்டுடன் இருக்கும் போது நீராவியுடன் தாக்கமடைந்து பிசுமத்(III) ஒக்சைட்டைத் தோற்றுவிக்கும்\n\n500 °C வெப்பநிலையில் புளோரினுடன் தாக்கமடைந்து பிசுமத்(V) புளோரைடைத் தோற்றுவிக்கும்.இதை விடக் குறைவான வெப்பநிலையில் பிசுமத்(III) புளோரைடைத் தோற்றுவிக்கும். குறைவான வெப்பநிலையில் பொதுவாக பிசுமத் ஹேலோஜன்களுடன் தாக்கமடைந்து பிசுமத்(III) ஹேலைடுக்களைத் தோற்றுவிக்கும்.\n\nபிசுமத் செறிவான சல்பூரிக் அமிலத்துடன் தாக்கமடைந்து பிசுமத் சல்பேட்டையும், கந்தகவீரொக்சைட்டையும் தோற்றுவிக்கும்.\n\nபிசுமத் நைத்திரிக் அமிலத்துடன் தாக்கமடைந்து பிசுமத்(III) நைத்திரேற்றைத் தோற்றுவிக்கும்.\n\nஒக்சிசனுடனும் ஐதரோகுளோரிக் அமிலத்துடன் பிசுமத் தாக்கமடைந்து பிசுமத் குளோரைட்டைஉருவாக்கும்.\n\nSection::::சமதானிகள்.\nபிசுமத்-209 சமதானியே பிசுமத்தின் சமதானிகளில் மிகவும் நிலைப்புத்தன்மை உடையதாகும்; அத்தோடு இச்சமதானி என்றும் அழியாத நிலைப்புத்தன்மை உடையதென 2003க்கு முன்னர் கருதப்பட்டு வந்தது. எனினும் அணுக்கருவியல் கொள்கைகளின் அடிப்படையில் இச்சமதானி நிலைப்புத்தன்மையற்றது என்பதால் இது தொடர்பான பல ஆராய்ச்சிகள் மேற்கொள்ளப்பட்டன. 2003ஆம் ஆண்டு பிரான்சின் ஓர்சேயில் நடத்தப்பட்ட பரிசோதனையின் மூலம் Bi சமதானியின் அல்பா கதிர் வெளியேற்றல் அரை வாழ்வுக் காலம் ஏறத்தாழ 1.9×10 வருடங்கள் எனக் கணக்கிடப்பட்டுள்ளது. எனவே பிசுமத் உண்மையாக சொற்பளவு கதிரியக்கம் உடைய தனிமமாகும். எனினும் இதன் அரை வாழ்வுக் காலம் பிரபஞ்சத்தின் கணக்கிடப்பட்ட வயதான 4.5×10 வருடங்களை விட பில்லியன் மடங்குக்கும் அதிகமாகையாலும் பிசுமத் அதிகளவில் பயன்படுத்தப்படுவதாலும், இது பொதுவாக நிலையான தனிமமெனவே தற்போதும் வழங்கப்பட்டு வருகின்றது. பிசுமத்தின் அரை வாழ்வுக்காலமே மிகவும் உயர்வான அல்பாக்கதிர் வெளியேற்றல் அரை வாழ்வுக் காலமாகும். எனினும் இரட்டை-பீட்டா கதிர்களைக் காலும் டெலூரியம்-128 சமதானியின் அரை வாழ்வுக் காலம் 2.2×10 வருடங்களாகும்.\n\nரேடியத்தைச் சக்தி வாய்ந்த ஒளியணுக்களால் (போட்டோன்களால்) தாக்குவதன் மூலம் செயற்கையாக பிசுமத்-213 (Bi) தயாரிக்கப்படுகின்றது. இச்சமதானி புற்றுநோய்ச் சிகிச்சைகளில் பயன்படுத்தப்படும் வாய்ப்புள்ளது.\n\n\n"}
{"id": "195407", "url": "https://ta.wikipedia.org/wiki?curid=195407", "title": "சக்‌ஷுமதி", "text": "சக்‌ஷுமதி\n\nபார்வையற்றோருக்கு உதவும் வகையில் திருவனந்தபுரத்தை மையமாக இயங்கி வரும் தொண்டுநிறுவனம் சக்‌ஷுமதி . (சமஸ்கிருதத்தில் சக்‌ஷு என்றால் \"கண்\" , மதி என்றால் \"அறிவு\" என்று அர்த்தம்).\n\n2011-ம் ஆண்டு தொடங்கப்பட்ட இந்நிறுவனத்திற்கு தலைமை தாங்குபவர் கேரள சாஸ்திர சாகித்திய பரிஷத் (அறிவியல் - இலக்கிய) அமைப்பின் முன்னாள் தலைவர் வீ. கே. தாமோதிரன் ஆவார். \n\nபார்வையற்றோருக்காக பல்வேறு கருத்தரங்கங்களும் பயிற்சி முகாம்களும் இந்நிறுவனத்தால் நடத்தப்பட்டு வருகிறது. 2013 விஜயதசமி அன்று சக்‌ஷுமதியின் தலைமையில் பார்வையற்ற மாணவர்கள் பிரெயில் முறையில் எழுத்துக்களை படித்து கல்வியைத் தொடங்கினர். \n\n\n"}
{"id": "195410", "url": "https://ta.wikipedia.org/wiki?curid=195410", "title": "மட்டக்குளி", "text": "மட்டக்குளி\n\nமட்டக்குளி (\"Mattakkuliya\", என்பது இலங்கையின் மேற்கு மாகாணத்தில் உள்ள கொழும்பு மாநகரின் ஒரு புறநகர்ப் பகுதியாகும். இப்பகுதி \"கொழும்பு 15\" என அழைக்கப்படுகிறது. கொழும்பு வடக்கு தேர்தல் தொகுதியில் இது அமைந்துள்ளது.\n\n\n"}
{"id": "195418", "url": "https://ta.wikipedia.org/wiki?curid=195418", "title": "சுவதந்தர மலையாளம் கம்ப்யூட்டிங்", "text": "சுவதந்தர மலையாளம் கம்ப்யூட்டிங்\n\nசுவதந்தர மலையாளம் கம்பியூட்டிங் என்பது மலையாளத்தில் கட்டற்ற இலவச மென்பொருட்களை உருவாக்குவதை நோக்கமாகக் கொண்ட இயக்கமாகும். இது \nஇலவச மென்பொருட்களுடன், மொழிக் கணிமையை முன்னிறுத்தி செயல்படுகிறது.\n\n\n\n\n\nSection::::பட்டறைகள்.\nகேரளத்தில் பள்ளிகளிலும், கல்லூரிகளிலும், நிறுவனங்களிலும், இலவச மென்பொருள் குறித்த கருத்தரங்குகளை நிகழ்த்தி ஆதரவு திரட்டி வருகின்றனர்..\n\n"}
{"id": "195422", "url": "https://ta.wikipedia.org/wiki?curid=195422", "title": "நெடுங்குழு 15 தனிமங்கள்", "text": "நெடுங்குழு 15 தனிமங்கள்\n\nநெடுங்குழு 15 தனிமங்கள் அல்லது நிக்டொஜென்சு தனிம அட்டவணையின் நெடுங்குழு பதினைந்தில் உள்ள தனிமங்களைக் குறிக்கும். இந்த நெடுங்குழு நைட்ரசன் தொகுதி என்றும் அழைக்கப்படுகின்றது. இந்நெடுங்குழுவில் நைட்ரசன் (N), பாசுபரசு (P), ஆர்சனிக் (As), அந்திமனி (Sb), பிசுமத் (Bi) மற்றும் உன்னுன்பென்டியம் (Uup) ஆகிய தனிமங்கள் உள்ளன. \n"}
{"id": "195431", "url": "https://ta.wikipedia.org/wiki?curid=195431", "title": "2007 சீனச் செயற்கைக் கோள் தகர்ப்பு ஏவுகணைச் சோதனை", "text": "2007 சீனச் செயற்கைக் கோள் தகர்ப்பு ஏவுகணைச் சோதனை\n\n2007 சீனாவின் செயற்கைக் கோள் தகர்ப்பு ஏவுகணைச் சோதனை (2007 Chinese anti-satellite missile test) ஜனவரி மாதம் 11 ஆம் தியதி 2007 ஆம் ஆண்டு சீனாவால் நடத்தப்பட்டது. சீனாவின் காலநிலை அறியும் செயற்கைக்கோளான (Chinese weather satellite) எஃப் ஒய்-1சி (FY-1C) எனும் \"பெங்குயின்\" (Fengyun) வகைச் செயற்கைக்கோள் சீனாவால் ஏவுகணை மூலம் தகர்க்கப்பட்டது. இச்செயற்கைக் கோளானது பூமியிலிருந்து 537 கிலோமீட்டர்கள் தொலைவில் அமைந்திருந்தது. இதன் எடை 750 கிலோகிராம்கள் ஆகும்.\n\nSection::::தகர்ப்பு ஏவுகணை.\nசெயற்கைக் கோளைத் தகர்த்த ஏவுகணை (kinetic kill vehicle) வினாடிக்கு 8 கிலோமீட்டர்கள் எனும் வேகத்தில் சென்று தாக்கியது.இந்த ஏவுகணை சீனாவின் சிசாய் ஏவுதளத்திலிருந்தோ அல்லது அதற்கு அருகிலிருந்தோ ஏவப்பட்டது. இந்த ஏவுகணை பல்லடுக்கு திட எரிபொருள் ஏவுகணை ஆகும்.\n\nSection::::அறிவிப்பு.\nஏவியேசன் வீக் & இசுபேச் டெக்னாலசி இதழ் (\"Aviation Week & Space Technology magazine\") இச்சோதனையைப் பற்றிய முதல் செய்தியை வெளியிட்டது. பின்னர் சனவரி மாதம் 18 ஆம் தியதி 2007 ஆம் ஆண்டு அமெரிக்கப் பாதுகாப்பு சபை இச்சோதனையை உறுதி செய்தது. முதலில் சீன அரசு இச்சோதனை தொடர்பாக வெளிப்படையாக எதையும் அறிவிக்கவில்லை. பின்னர் சனவரி மாதம் 23 ஆம் தியதி 2007 ஆம் ஆண்டு சீன வெளியுறவுத் துறை அமைச்சு இச்சோதனை நடத்தப்பட்டதை உறுதி செய்தது. மேலும் இச்சோதனையைப் பற்றி சப்பான் மற்றும் பிற நாடுகளுக்கு முன்னரே தகவல் தெரிவித்ததாகவும் அறிவித்தது.\n"}
{"id": "195435", "url": "https://ta.wikipedia.org/wiki?curid=195435", "title": "அத்தார் ஜமாத் மஸ்ஜித்", "text": "அத்தார் ஜமாத் மஸ்ஜித்\n\nஅத்தார் ஜமாத் மஸ்ஜித் ( ; ; \"The Big Mosque\" என்றும் அழைக்கபடுகிறது) இந்தியாவில் தமிழ்நாட்டில் கோயம்புத்தூரில் நகர் மண்டபம் (டவுன் ஹால்) பகுதியில் ஒப்பணக்கார தெருவில் அமைந்துள்ளது. இது கோயம்புத்தூரின் பழமையான மற்றும் மிகப் பெரிய மசூதி ஆகும். இது இந்நகரின் வரலாற்றுக்கு ஒரு சாட்சியாக உள்ளது. \n\nSection::::வரலாறு மற்றும் கட்டுமானம்.\nதிருநெல்வேலியிலிருந்து வந்த அத்தர் என்ற வாசனை வியாபாரிகள், இந்த நினைவுச்சின்ன கட்டமைப்பை கட்டினார்கள். அந்த கட்டுமானம் நிறைவடைய 44 ஆண்டுகள் பிடித்தன. கட்டுமான பணிகள் 1860 ஆம் ஆண்டில் தொடங்கி 1904 ஆம் ஆண்டில் முடிவடைந்தது. இந்த வலுவான கட்டமைப்பை சுண்ணாம்பு மற்றும் வெள்ளை முட்டைகளைப் பயன்படுத்தி பளபளப்பான வடிவத்தில் கட்டப்பட்டது. அங்கு திறந்த முற்றத்தில் தொழுகை கூடங்கள் அமைக்க பாதுகாப்பாக முகப்பினால் மூடப்பட்டிருக்கும். தென்கிழக்கு மூலையில் ஒரு சிறிய நூலகம் மற்றும் ஒரு மூடப்பட்ட சடங்கோடுகூடிய குளம் ஒன்று உள்ளது. ரம்ஜான் மாதத்தில் நோன்பு கஞ்சி தயார் செய்ய ஒரு சமையலறை உள்ளது. நடைபாதை வியாபாரிகள் தமது வண்ணமயமான தாயத்துக்கள் மற்றும் வழிபாட்டு பொருட்களை கொண்டு நுழைவாயிலில் விற்பனை செய்வார்கள்.\n\nகலை மற்றும் கலாச்சார பாரம்பரிய இந்திய தேசிய அறக்கட்டளையின் படி (INTACH), குவிந்த கூரைகள் போன்ற மண்டபத்தில் இரண்டு மினார்கள், வடக்கு மற்றும் தெற்கு பக்கங்களிலும், 85 அடி உயரம் உள்ளது. இந்த வெள்ளி குவிமாட ஜோடி டவுன் ஹால் பகுதியில் மேகம் தொடும் காட்சியாக அமைந்துள்ளது. இவை சுவர்க்கத்தின் வாயில்கள் (ஜன்னா) எனவும் கொள்ளலாம். வரைபடிந்த கண்ணாடி மற்றும் மேலே நான்கு பள்ளி மினார்களை கொண்டும் வாயில்கள் அமைந்துள்ளது. வெள்ளிக்கிழமை அன்று சுமார் 2000 மக்கள், வழிபாடு செய்ய இந்த இஸ்லாமிய தர்காவில் இடம் அமைந்துள்ளது.\n\nSection::::தர்கா.\nஇந்த மசூதி 1850ல் இறந்த ஒரு முஸ்லீம் மத போதகர் ஹஸ்ரத் ஜம்ஷா வலியுல்லாஹ்(Jamesha Waliullah), நினைவாக கட்டப்பட்டது. இது பெரிய கடைத் தெருவில் மசூதியின் தெற்கு பக்கத்தில் உள்ளது. முஸ்லிம் அல்லாதவர்களும் இங்கு வழிபாடு செய்கிறார்கள். இந்தத் தெரு அமைந்துள்ள இடம் பள்ளி நிர்வாகிகளால் மாநகராட்சிக்கு நன்கொடையாக அளிக்கப்பட்டதாகும். இது இன்று நகரின் முக்கிய வணிக மையமாக வளர்ந்துள்ளது.\n\nSection::::ஜமாத்தின் வாரிசுகள்.\nஇந்த ஜமாத்தில் திருநெல்வேலியில் இருந்து 1850ல் குடிபெயர்ந்த 52 குடும்பத்தினர் உறுப்பினர்களாக உள்ளனர். மொத்தம் 1355 நபர்கள் உறுப்பினர்களாக உள்ளதாக ஜமாத்தின் செயலர் பசீருத்தீன் கூறுகிறார். இந்த ஜமாத்தினால் தேர்ந்தெடுக்கப்படும் செயற்குழுவினால் இப்பள்ளி, பெரிய கடைத்தெருவில் உள்ள ஜாமேஷா வலியுல்லா தர்கா, திருச்சி சாலையில் அமைந்துள்ள அசரத் ஜங்கள் பீர் தர்கா மற்றும் கோவை சந்திப்பு நிலையத்திற்கு பக்கத்திலுள்ள மையவாடி போன்றவை நிர்வகிக்கப்படுகின்றன. மேலும் ஜமாத்தின் சார்பாக மூன்று பள்ளிகளும் நடத்தப்படுகின்றன, இவற்றில் 1200 மாணவர்கள் பயில்கின்றனர். ஜமாத்தின் நிர்வாகிகள் தேர்தல் மூலம் தேர்ந்தெடுக்கப்படுகின்றனர். இதற்கான தகுதியுள்ள வாக்காளர்களின் பட்டியலை ஜமாத் முழுவிவரங்களுடன் பராமரிக்கிறது. இந்த தேர்தல் முறையானது 1920 முதல் பின்பற்றப்பட்டு வருவதை நீதிமன்ற ஆவணங்கள் உறுதி செய்கின்றன.\n\nசிறப்பு தொழுகை நாட்களில் இங்கு 2000 நபர்கள் வரை தொழுகையில் கலந்து கொள்கின்றனர்.\n"}
{"id": "195436", "url": "https://ta.wikipedia.org/wiki?curid=195436", "title": "ஆல்பா-7", "text": "ஆல்பா-7\n\nஆல்பா-7 (ஏ7) என்பது சோனி நிறுவனத்தால் தயாரிக்கப்பட்ட நகர்பேசியில் பொருத்தப்படும் ஒரு எண்முறை ஒளிப்படக்கருவி ஆகும். இது கண்ணாடியற்ற ஒரு ஒளிப்படக்கருவியாகும். இதன் படத்துணக்குத் திறன் 36.4 மெகாப்படப்புள்ளிகள் கொண்டதாகும்.\n\nஇதுவே உலகிலேயே சிறிய மற்றும் மெல்லிய சட்டம் முழுதும் இடமாற்றியமைத்துக் கொள்ளக்கூடிய ஆடிகள் கொண்ட ஒளிப்படக்கருவியாகும். இதில் ஒலி அதிர்வெண் ஏற்கும் விதமாக பையான்ஸ் எக்ஸ் செயலி பொருத்தப்பட்டுள்ளது. இது உயர் துல்லியம் மற்றும் நொடிக்கு அறுவது படச்சட்ட காணொளி பதிப்பிக்கும் திறன் கொண்டவை. ஒய்-ஃபை, புலமருகில் தொடர்பியல் மற்றும் தூசி, ஈரத்தன்மை எதிர்ப்பு போன்ற பண்புகள் கொண்டவையாகும்.\n\n9 பொத்தான்களும், 46 செயலாக்கங்களும் கொண்டதாக அமைப்பட்டிருக்கிறது. \n"}
{"id": "195439", "url": "https://ta.wikipedia.org/wiki?curid=195439", "title": "ஒலி அதிர்வெண்", "text": "ஒலி அதிர்வெண்\n\n<noinclude>\n\nஒலி அதிர்வெண் (Audio frequency) என்பது மனிதர்களால் கேட்கக் கூடிய அதிர்வெண் கொண்ட காலச்சுழல் அதிர்வினால் வகைப்படுத்தப்படுவதாகும். இது ஒலியின் பண்பு ஆகும். இதனை ஹெர்ட்ஸ் என்பதினால் அளவிடுவர். இது ஒலியின் சுருதி சார்ந்த பண்பு ஆகும்.\n\n20 முதல் 20,000 Hz வரை மனிதர்களால் கேட்க கூடிய அதிர்வெண் அளவுகள் ஆகும். ஆயினும் கேட்டல் தகமை சூழல் சார்ந்தும் மாறுபாடுகளைக் காட்டும். 20 Hzக்கு குறைவான ஒலியின் அதிர்வெண்களைக் கேட்க இயலாவிட்டாலும் உணர இயலும். அதன் அதிர்வின் வீச்சின் அளவு அதிகமாக இருப்பதால் உணர முடிகிறது. 20,000 Hz க்கு மேலேயுள்ள ஒலியின் அதிர்வெண்களை, குறைந்த வயதுள்ளவர்களால் உணர முடிகிறது. ஆனால் வயது ஆக ஆக காதின் கேட்கும் திறன் குறைவதால் அதிக ஒலி அதிர்வெண்களை உணர இயலுவதில்லை.\n\nமனிதனின் கேள் மீடிறன் எல்லை பொதுவாக 20 Hz முதல் 20 kHz. எனக் கூறப்பட்ட போதிலும் சீர்மையான ஆய்வுகூட நிலைமைகளின் கீழ் மனிதனால் 12 Hz அளவுக்கும் குறைந்த மீடிறனையும் 28 kHz, அளவு உயர்ந்த மீடிறனையும் கூடக் கேட்க முடியும். இதில் மனிதக் காதுகள் 2,000 முதல்5,000 Hz.வரையான ஒலிக்கு மிகவும் உறுத்துணர்ச்சி கூடியதாகக் காணப்படும் தனிப்பட்ட மனிதக் காதுகளின் கேள் தகவு, கேட்டல் தொகுதியின் பொதுவான நிலைமை மற்றும் நரம்புத்தொகுதியின் தன்மை என்பவற்றைப் பொறுத்து மாறுபடும். கேட்டல் தகவு வயதுடன் குறைவடையலாம். சராசரியாக மனிதரில் எட்டு வயதில் இருந்து கேள் மீடிறன் வீச்சின் உயர் எல்லையளவில் குறைவு ஏற்பட ஆரம்பிக்கின்றது. பொதுவாக ஆண்களை விட பெண்களில் கெள் மீடிறனின் அளவில் வீழ்ச்சி ஏற்படும் விகிதம் குறைவாகும். ஆண்கள் சராசரியாக அவர்களது நாற்பதாவது வயதில் 5 to 10 dB அளவு பெண்களைவிட அதிக கேள் மீடிறனின் உயர் எல்லையிலான இழப்பை எதிர்கொள்ளுகின்றனர்.\n\nSection::::கேள்தகவை அளத்தல்.\nகேள்தகவை அளக்க கெள்தகவுமானி பயன்படும். இது கேள்தகவு வரைவு மூலம் கேட்டல் பண்பின் அளவைத்தரும். வெவ்வேறுபட்ட மீடிறன்களில் ஏற்கனவே சீர் செய்யப்பட்ட தலைப்பன்னிகள் மூலம் பிறப்பிக்கப்பட்ட ஒலிக்கான அளவீடுகள் பெறப்படும். \nஇதன்போதான கேள்தகவு வளையிகள் வரையப்பட்டு மாறுநிலை கேள்தகவு எல்லைகள் துணியப்படும்.\n\nSection::::வெவ்வேறு விலங்குகளின் கேள் மீடிறன்கள்.\nமனிதக் காதுகளால் கேட்க முடியாத கேள் மீடிறன் வீச்சுகளிலும் சில விலங்குகளால் கேட்க முடியும். ஓங்கில்கள் மற்றும் வௌவால்கள் 100,000 Hz வரையான ஒலியைக் கேட்கும் ஆற்றல் உள்ளவை. யானைகள் 14 முதல் 16 Hz வரையான குறைந்த மீடிறன் ஒலிகளைக் கூட கேட்கும் ஆற்றலுள்ளது. அதே வேளை திமிங்கிலங்கள் நீரில், 7 Hz அளவிலான குறைந்த மீடிறன் கொண்ட ஒலியைக் கூடக் கேட்கும் ஆற்றல் உடையது.\n\nSection::::கேள் மீடிறனை வானொலி அலைகளாக மாற்றுதல்.\nகேள் மீடிறன் அலைகள் குறைந்த சுதியைக் கொண்டிருப்பதால் அவை கதிர்ப்படைய மாட்டாது. இது உயர் மீடிறன் காவி அலைகளுடன் கலக்கப்பட்டு மட்டிசைக்கப்படுவதனால் வானொலி அலையாக மாற்றப்பட்டு கடத்தப்படுகின்றது. வானொலிக் கருவிகளில் மட்டிசைப்பு அழிக்கப்பட்டு மீண்டும் கேள் மீடிறன் அலைகள் உருவாக்கப்படுகின்றன. இதனால் நாம் அவற்றைக் கேட்க முடிகின்றது.\n\nSection::::மேலும் பார்க்க.\nஒலிபெருக்கி\n\nஅதிர்வெண்\n\nஒலியின் விரைவு\n"}
{"id": "195440", "url": "https://ta.wikipedia.org/wiki?curid=195440", "title": "செலுத்து வாகனம்", "text": "செலுத்து வாகனம்\n\nசெலுத்து வாகனம் (Launch vehicle) என்பது செயற்கைக்கோள்களை பூமியிலிருந்து விண்வெளிக்கு எடுத்துச் செல்லும் வாகனம் ஆகும். இவ்வாறு எடுத்துச் செல்லும் செயற்கைக்கோள்கள் பெரும்பாலும் பூமியின் வட்டப்பாதையில் நிறுத்தப்படுகின்றன. இத்தகைய செலுத்து வாகனங்கள் அதற்கென வடிவமைக்கப்பட்ட ஏவுதளத்தில் இருந்து செலுத்தப்படுகின்றன. ஏவுதளத்தில் செலுத்து வாகனத்திற்கென சிறப்புக் கட்டுமான வசதி செய்யப்பட்டிருக்கும். இந்த செலுத்து வாகனம் பெரும்பாலும் இரண்டு நிலைகளைக் கொண்டதாக இருக்கும். சிலநேரங்களில் நான்கு நிலைகளைக் கொண்டதாகவும் இருக்கும். பெரும்பாலான செலுத்து வாகனங்கள் ஒரு முறை பயன்படுத்துபவையாக இருக்கும். ஏனெனில் செயற்கைக்கோள்களை அதன் வட்டப்பாதையில் உந்தித் தள்ளியபின் கீழே பூமியை நோக்கி விழும் செலுத்து வாகனம் பூமியின் வளிமண்டலத்துடனான உராய்வினால் அதன் பாகங்கள் உடைந்துவிடும். ஆனால் மறுமுறையும் பயன்படுத்தும் வகையிலான செலுத்து வாகனங்களும் வடிவமைக்கப்படுகின்றன. சில செலுத்து வாகனங்களில் \"உந்துகிகளும்\" (Boosters) இணைக்கப்பட்டிருக்கும்.\n\nSection::::வகைகள்.\nSection::::ஏவுதள அமைவிடம்.\nஏவுதள அமைவிடத்தைப் பொறுத்து இத்தகைய செலுத்து வாகனங்களை மூன்றாக வகைப்படுத்தலாம்.\n\nSection::::உருவத்தைப் பொறுத்து.\nசெலுத்து வாகனத்தின் உருவத்தைப் பொறுத்தும் இவற்றை வகைப்படுத்துகின்றனர்.\nSection::::விதிகள்.\nசர்வதேச விதிகளின் படி செலுத்து வாகனத்தின் உரிமையாளரான நாடு, இச்செலுத்து வாகனத்தால் ஏற்படும் எல்லாவித விபத்துகளுக்குப் பெறுப்பேற்க வேண்டும் என வரையறுக்கப்பட்டுள்ளது.\n"}
{"id": "195448", "url": "https://ta.wikipedia.org/wiki?curid=195448", "title": "தறுவாய் கட்டுப்பாடு", "text": "தறுவாய் கட்டுப்பாடு\n\nதறுவாய் உந்துக் கட்டுப்பாடுகள் (Phase fired controllers) அல்லது தறுவாய் வெட்டல் (phase cutting) என்பது மாறுதிசை மின்னோட்ட அழுத்தங்களுக்கும் கொடுக்கப்படும் மின்திறனை கட்டுப்படுத்தும் துடிப்பு அகல குறிப்பேற்றத்தின் ஒரு செயல்முறையாகும். இது வளிம மும்முனையத் திரிதடையம், சிலிக்கான் கட்டுப்பாட்டு திருத்தி, மாறுதிசை மின்னோட்ட மும்முனையம், அல்லது பிற வாயில் கொண்ட இருமுனைய மின்னணுக்கருவிகள் மூலம் முன்னறிந்து கொள்ளப்பட்ட தறுவாயில் கொடுக்கப்பட்ட அலைவடிவம் கடப்பதை மாற்றுவதன் மூலம் இயங்குகிறது.\n\n"}
{"id": "195455", "url": "https://ta.wikipedia.org/wiki?curid=195455", "title": "2013 போகோல் நிலநடுக்கம்", "text": "2013 போகோல் நிலநடுக்கம்\n\n2013 போகோல் நிலநடுக்கம் (2013 Bohol earthquake) அக்டோபர் 15, 2013 அன்று பிலிப்பைன்ஸ் திட்ட நேரப்படி காலை 8:12:31 மணிக்கு போகோலில் ஏற்பட்டது. மத்திய விசயாசில் அமைந்துள்ள ஒரு தீவு மாகாணம் போகோல் ஆகும். பதிவான நிலநடுக்கம் ரிக்டர் அளவுகோலில் 7.2 என இருந்தது. நிலநடுக்கமையம் கார்மென் எனும் இடத்தில் 33 கிமீ ஆழத்தில் இருந்தது. இந்த நடுக்கம் தவாவோ நகரத்திலும் உணரப்பட்டதாக அறியப்படுகிறது. \n\nதேசிய பேரிடர் ஆபத்து மற்றும் மேலாண்மைக் கழகத்தின் அண்மைய அதிகாரப்பூர்வ அறிவிப்புகளின்படி 144 பேர் இறந்துள்ளனர். 23 பேரைக் காணவில்லை. மேலும் 291 பேர் காயமுற்றுள்ளனர். \n\nபிலிப்பைன்சில் கடந்த 23 ஆண்டுகளில் ஏற்பட்ட மிகப்பெரிய மிகக்கொடூரமான நிலநடுக்கம் இதுவாகும். இந்நிலநடுக்கத்தில் இரோசிமா நகரத்தின் மீது வீசப்பட்ட அணுகுண்டைவிட 32 மடங்கு அதிக ஆற்றல் வெளிப்பட்டது. ஏற்கனவே ஒருமுறை போகோலில் 1990இல் பிப்ரவரி 8 அன்று ஒரு நிலநடுக்கம் தாக்கியுள்ளது. இதில் பல கட்டடங்கள் பாதிப்புற்று ஆழிப்பேரலையும் ஏற்பட்டது.\n"}
{"id": "195468", "url": "https://ta.wikipedia.org/wiki?curid=195468", "title": "தி சைலன்சு (திரைப்படம்)", "text": "தி சைலன்சு (திரைப்படம்)\n\nதி சைலன்ஸ் (The Silence) என்பது ஈரானியத் திரைப்படம் ஆகும். ஈரானியரான முஹ்சின் மக்மல்பஃப் இயக்கி 1998இல் வெளியான திரைப்படம் இது. இத்திரைப்படத்தின் கதை தஜகிஸ்தானில் நடப்பதாகக் காட்டப்பட்டிருக்கும்.\n\nஒரு பார்வையற்ற சிறுவன் தனது குடும்பத்திற்காகச் சம்பாதிக்கிறான். ஆனால் சுற்றுப்புறங்களில் அவன் கேட்கும் இனிய குரல்கள், இனிய ஒலிகள் மற்றும் இசையால் கவரப்படுகிறான். அவனால் அவனால் சரியாக வேலை செய்ய முடியவில்லை.\nஇதனால் அவன் சந்திக்கும் பிரச்சனைகளை இத்திரைப்படம் பேசுகிறது.\n\nSection::::கதை.\n\"குர்ஷித்\" தஜ்கிஸ்தானில் ஆற்றங்கரையிலிருக்கும் ஒரு வீட்டில் தன் அம்மாவுடன் வசிக்கிறான். வீட்டின் உரிமையாளர் ஒவ்வொரு நாளும் வந்து வீட்டு வாடகையைக் கேட்கிறார். வாடகை கொடுக்கவில்லையெனில் வீட்டைக் காலி செய்ய வேண்டும் என எச்சரிக்கிறார் அவர். கண் தெரியாக குர்ஷித்திற்கு இசைக்கருவி கம்பிகளின் ஸ்வரத்தை சரி செய்யும் (tuning musical instruments) அபாரத் திறமை இருக்கிறது. இசைக் கருவிகள் (தம்புரா) செய்யும் ஒரு பட்டறையில் குர்ஷித்தும் அவனது தோழி நதீராவும் வேலை பார்க்கின்றனர். குர்ஷித் இசையின் ஸ்வரங்களையே எப்போதும் நினைத்துக் கொண்டிருக்கிறான். எப்பொழுதெல்லாம் மிகச் சிறந்த இசைக் கலைஞர்களின் பாடலையோ அல்லது இசைக் கருவிகளின் மீட்டலையோ கேட்க நேர்கின்றதோ அப்போதெல்லாம் அதனால் கவனம் சிதளி அவர்களையே தொடர்ந்து செல்கிறான். பின்னர் பாதை தவறிவிடுவதால் அடிக்கடி அவனால் குறித்த நேரத்திற்குள் வேலைக்குச் செல்ல இயலவில்லை. இசையின் மீதான ஆர்வத்துக்கும் வாழ்வின் போராட்டத்திற்கும் இடையே குர்ஷித் அல்லாடுவதையே இத்திரைபடம் காட்டுகிறது.\n\nஇஸ்லாத்தில் இசை தடுக்கப்பட்டதாகக் கருதப்படுகிறது. ஆனாலும் ஈரான், தஜகிஸ்தான் போன்ற நாடுகளில் வாழும் சூஃபி முஸ்லிம்கள் இசையுடன் பெரிதும் தொடர்பு கொண்டவர்களாக இருப்பதை இப்படம் மையமாகக் கொண்டு நகர்கிறது.\n\nSection::::குறியீடுகள்.\nஇத்திரைப்படம் சூஃபியிசம் குறியீடுகளால் நிரம்பியது. பயன்படுத்தப்பட்ட இசை, படத்தில் வரும் காட்சிகள் என ஒவ்வொன்றும் குறியீடுகளால் ஆனது. உடைந்த கண்ணாடித் துண்டு, ஆறு, இறுதிக் காட்சியில் குர்ஷித்தின் உடலில் மேலே இருந்து விழும் வெளிச்சம் என சூஃபியிசக் குறியீடுகள் படம் எங்கும் இருக்கின்றன.\n\nSection::::இசை.\nஇப்படத்தில் இசையும் முக்கியப் பங்கு வகிக்கிறது. இறுதிக் காட்சியில் பீத்தோவனின் சிம்பொனி 5 இசை பயன்படுத்தப்பட்டிருக்கும்.\n\n"}
{"id": "195475", "url": "https://ta.wikipedia.org/wiki?curid=195475", "title": "வெளியீடு மின்மறுப்பு", "text": "வெளியீடு மின்மறுப்பு\n\nவெளியீடு மின்மறுப்பு (output impedance), மூல மின்மறுப்பு (source impedance) அல்லது உள்ளார்ந்த மின்மறுப்பு (internal impedance) என்பது மின்னெதிர்ப்பு (மின்தடை), மின்தூண்டம் மற்றும் மின்தேக்கம் ஆகியவற்றினால் ஒரு குறிப்பிட்ட அதிர்வெண்ணில் வெளியீடு முனையத்தில் செல்லும் மாறுதிசை மின்னோட்டத்தை மறுத்தளிப்பதாகும். மறுபடியும் வெளியீடு முனையங்களைப் பார்த்தால், இது தெவினின் நிகர் மின்மறுப்பாக இருக்கிறது.\n\nதிரிதடையம் போன்ற நேரியலற்ற கருவிகளில், வெளியீடு மின்மறுப்பு என்னும் சொல் பெரும்பாலும் சிறு அலைவீச்சு குறிகையினால் ஏற்படும் விளைவுகளைக் குறிக்கிறது. மேலும் அது திரிதடையத்தின் சார்வுப் புள்ளியுடன் மாறுகின்றது.\n"}
{"id": "195477", "url": "https://ta.wikipedia.org/wiki?curid=195477", "title": "ரம்மி (2014 திரைப்படம்)", "text": "ரம்மி (2014 திரைப்படம்)\n\nரம்மி, 2014 சனவரி 31 ல் வெளிவந்த ஓர் தமிழ்த் திரைப்படம் ஆகும். விஜய் சேதுபதி, காயத்ரி, ஐசுவர்யா ஆகியோர் நடித்திருக்கும் இத்திரைப்படத்தினை க.பாலகிருஷ்ணன் இயக்குகிறார். மேலும் பீட்சா படத்தின் நாயகியான ரம்யா நம்பீசன், இப்படத்தில் ஒரு பாடலும் பாடியுள்ளார் என்பது குறிப்பிடத்தக்கது. புதுக்கோட்டை, காரைக்குடி மற்றும் தஞ்சாவூர் ஆகிய பகுதிகளில் படமாக்கப்பட்டுள்ளது.\n\n\nSection::::கதைச்சுருக்கம்.\nஇனிக்கோ பிரபாகர் கிராமத்திற்கு அருகில் உள்ள கல்லூரிக்குப் படிக்க வருகிறான். அவனுக்குக் கூடப் படிக்கும் பூலாங் குறிச்சி காயத்ரிடன் காதல். இனிக்கோவின் தோழன் விஜய் சேதுபது & சூரி. பக்கத்து ஊரைச் சேர்ந்த சையத் காயத்ரிக்காகவே அதே கல்லூரியில் சேர்கிறான். ஒரு கட்டத்தில் இனிக்கோவுக்கும் சக்திக்கும் மோதல் வெடிக்கிறது. ரவுடிகளைக் கூட்டிப் போய் கல்லூரி விடுதியில் சண்டை போடுகிறான். அதனால் கல்லூரி நிர்வாகம் சையத்தைக் கல்லூரியை விட்டு நீக்குகிறது. சக்தியையும் ஜோசப்பையும் கல்லூரி விடுதியை விட்டு மட்டும் நீக்குகிறது.\n\nஅவர்கள் பூலாங்குறிச்சி கிராமத்தில் சூரி உதவியுடன் வீடு எடுத்துத் தங்குகிறார்கள். ஜோசப்புக்கும், ஜஸ்வர்யா என்கிற உள்ளூர்ப் பெண்ணுக்கும் இடையே காதல் உருவாகிறது. ஊர்ப் பெரியவருக்கு தன் தம்பி மகளான காயத்ரியின் காதல் விவகாரம் தெரிகிறது. இனிகோ தன் சொந்த ஊருக்குச் சென்றிருந்த சமயம் ஐசுவர்யாவிற்குக் திருமண ஏற்பாடுகள் நடக்க, விஜய் சேதுபதியும் ஐசுவர்யாவும் ஊரை விட்டு வெளியேறுகிறார்கள். ஐசுவர்யா ஊர்ப் பெரியவரின் மகள் என்பது அப்போதுதான் தெரிய வருகிறது. பெரியவரின் ஆட்கள் ஜோசப்பைக் கொன்று ஐசுவர்யாவை அழைத்து வருகிறார்கள். பெரியவர் ஐசுவர்யாவையும் கொல்லத் துணிகிறார். இதையெல்லாம் காயத்திரி கேட்டுவிடுகிறாள். தனக்கும் இனிகோவிற்கும் இந்த நிலைதான் நடக்கும் எனப் பரிதவிக்கிறாள். ஆனால் அவர்கள் காயத்திரியைப் பார்த்துவிடுகிறார்கள். அவளைத் துரத்துகிறார்கள்.\n\nகாயத்திரி - இனிகோ காதல் சேர்ந்ததா, ஐசுவர்யா கொலை செய்யப்பட்டாளா என்பதை விறுவிறுப்பாக சொல்லியிருக்கிறார் இயக்குனர் க.பாலகிருஷ்ணன். கதை முழுவதும் 1987இல் நடக்கிறது.\n"}
{"id": "195478", "url": "https://ta.wikipedia.org/wiki?curid=195478", "title": "பாரான் (திரைப்படம்)", "text": "பாரான் (திரைப்படம்)\n\nபாரான் (Baran) என்பது ஈரானியத் திரைப்பட இயக்குனர் மஜீத் மஜீதி எழுதி இயக்கிய ஈரானியத் திரைப்படம் ஆகும். இது 2001ஆம் ஆண்டு வெளியானது. பாரான் எனும் சொல்லுக்கு ஈரானிய பாரசீக மொழியில் மழை என்று பொருள். ஈரான் தலைநகர் தெஹரானில் கட்டிட வேலை செய்யும் ஆப்கான் அகதிகளைப் பற்றிய திரைப்படம் இது. இயக்குனர் மஜீத் மஜீதிக்கு ஈரானிலும் வெளிநாடுகளிலும் பல விருதுகளைப் பெற்றுத் தந்தத் திரைப்படம் இது.\n\nSection::::கதை.\nஈரான் தலைநகர் தெஹ்ரானில் கட்டிட வேலை நடக்கும் ஒரு இடத்தில் அனைவருக்கும் தேநீர் தயாரித்துக் கொடுக்கும் வேலை செய்பவன் 17 வயதுக்காரனான\"லத்தீப்\". அங்கு வேலை செய்பவர்களுடன் எப்போதும் சண்டையிட்டுக் கொண்டேயிருப்பான். ஆப்கானிஸ்தான் மீது ரஷ்யா படையெடுத்தபோது ஆப்கானிஸ்தானிலிருந்து ஈரானுக்குள் வந்து தங்கியிருக்கும் ஆப்கானிய அகதிகள் குறைந்த சம்பளத்திற்கு வேலை செய்யும் இடம் அது. அங்கு வேலை செய்யும் ஒரு ஆப்கான் அகதியான நஜாப்பின் காலில் சுவர் விழுந்துவிடுவதால் அடுத்தநாள் அவரது மகன் என்று 14 வயது நிரம்பிய ரஹ்மத் என்பவன் வேலைக்கு வருகிறான். கடினமான வேலையை ரஹ்மத்தால் செய்ய முடியாததால் லத்தீப்பின் தேநீர் தயாரிக்கும் வேலையை ரஹ்மத்திற்கு கொடுத்து விட்டு லத்தீப்புக்கு கடினமான கட்டிட வேலையைக் கொடுக்கிறார் கட்டிட ஒப்பந்தக் காரர். இதனால் லத்தீப் ரஹ்மத்தின் மேல் கோபம் கொள்கிறான். பல விதங்களிலும் ரஹ்மத்திற்குத் தொல்லை கொடுக்கிறான். ஒரு நாள் ரஹ்மத் ஆண் அல்ல பெண், குடும்ப வறுமை காரணமாக ஆண் போல ஆடையணிந்து கட்டிட வேலைக்கு வருகிறாள் எனத் தெரிந்ததும் அவள் மேல் மதிப்பு கொள்கிறான் லத்தீப். அடையாள அட்டை இல்லாத ஆப்கான் அகதிகளை பணியில் அமர்த்துவது ஈரானில் குற்றம் என்பதால் ஒரு நாள் அதிகாரிகள் வந்து சோதனையிடும்போது ரஹ்மத்தை லத்தீஃப் காப்பாற்றுகிறான். அடுத்த நாள் முதல் ரஹ்மத் வேலைக்கு வராததால் அவளைத் தேடி லத்தீப் ஆப்கான் அகதிகள் வசிக்கும் இடத்திற்குச் செல்கிறான். தன்னிடமிருந்த ஒரே ஒரு மதிப்பு மிக்க பொருளான தன் அகதி அடையாள அட்டையை விற்று அந்தப் பணத்தை ரஹ்மத்தின் தந்தையிடம் கொடுப்பதற்காக அவளின் வீட்டுக்குப் போகிறான் லத்தீப். அடுத்த நாள் ரஹ்மத்தும் ரஹ்மத்தின் தந்தையும் ஆப்கானிஸ்தானுக்குத் திரும்பிப் போகிறார்கள். முதன் முதலாக ரஹ்மத்தை மிக அருகில் பார்த்தாலும் இருவரும் பேசிக் கொள்ளவில்லை. வீட்டைக் காலி செய்துவிட்டு வண்டியில் ஏறி ரஹ்மத் போன பிறகு மழை பெய்கிறது. ரஹ்மத்தின் செருப்பு பதிந்த பள்ளம் மழையால் நிறைகிற காட்சியுடன் படம் முடிகிறது.\n\n\n"}
{"id": "195488", "url": "https://ta.wikipedia.org/wiki?curid=195488", "title": "அரண்மனை (திரைப்படம்)", "text": "அரண்மனை (திரைப்படம்)\n\nஅரண்மனை () 2014ஆம் ஆண்டு வெளியான தமிழ் மொழி நகைச்சுவை திகில் திரைப்படம் ஆகும். இந்த திரைப்படத்தை சுந்தர் சி. இயக்க, ஹன்சிகா மோட்வானி, வினய், ஆண்ட்ரியா, சுந்தர் சி., லட்சுமி ராய், நிதின் சத்யா, கோவை சரளா, சந்தானம் உள்ளிட்ட பலர் நடித்துள்ளார்கள்.\n\nSection::::கதைச்சுருக்கம்.\nஜமீன்தார் குடும்ப வாரிசுகளான சித்ரா லட்சுமணன், கோவை சரளா மற்றும் வினய் ஆகியோர் தங்களின் பாரம்பரிய அரண்மனையை விற்க முயற்சி செய்கிறார்கள். இவர்கள் மூவரும் கையெழுத்திட்டால் தான் அந்த அரண்மனையை விற்கமுடியும் என்பதால் அனைவரும் ஒன்று கூடுகிறார்கள். இந்த அரண்மனையை வாங்க நீண்ட நாட்களாக முயற்சி செய்து வருகிறார் சரவணன்.\n\nஅரண்மனையை விற்பதற்காக பத்திரம் ரெடியாகும் வரை வாரிசுகள் அனைவரும் அங்கு தங்க முடிவு செய்கிறார்கள். அதன்படி வினய் மற்றும் அவரின் மனைவி ஆண்ட்ரியா, மனோபாலா-கோவை சரளா இவர்களின் மகன் நிதின் சத்யா, சித்ரா லட்சுமணன் மற்றும் அவரின் மகள் லட்சுமி ராய் ஆகியோர் அந்த அரண்மனையில் தங்குகிறார்கள். இதற்கிடையில் அந்த அரண்மனையை விற்பனைக்கு வருவதை அறிந்து அதே ஊரைச் சேர்ந்த சந்தானம், தனக்கும் சொத்தில் பங்குண்டு என்பதை அறிகிறார். ஆனால் ஆதாரம் இல்லாததால் வேலைக்காரனாக அங்கு நுழைகிறார்.\n\nஇந்த அரண்மனையில் ஏதோ மர்மம் இருப்பதாக அனைவரும் அறிகிறார்கள். இந்நிலையில் ஆண்ட்ரியாவின் அண்ணனான சுந்தர் சி. அரண்மனைக்கு வருகிறார். இந்த அரண்மனையில் பேய் இருப்பதாகவும் அந்த பேய் ஆண்ட்ரியாவின் மீது இருப்பதாகவும் அறிந்து கொள்கிறார்.\n\nஇறுதியில் அந்த பேய் யார்? எதற்காக ஆண்ட்ரியாவின் உடலில் புகுந்திருக்கிறது? பேயின் பிடியில் இருந்து அனைவரும் மீண்டார்களா? என்பதை நகைச்சுவை கலந்த திகிலுடன் சொல்லியுள்ளார் இயக்குநர்.\n\n\n\nSection::::ஒலிப்பதிவு.\nஇப்படத்தின் பாடல்களுக்கு பரத்வாஜ் இசையமைத்துள்ளார். மேலும் இப்படத்திற்கு கார்த்திக் ராஜா பின்னணி இசையை அமைத்துள்ளார்.\n"}
{"id": "195490", "url": "https://ta.wikipedia.org/wiki?curid=195490", "title": "செயற்கைக்கோள் அட்டவணை எண்", "text": "செயற்கைக்கோள் அட்டவணை எண்\n\nசெயற்கைக்கோள் அட்டவணை எண் (\"Satellite Catalog Number\", அல்லது \"NORAD Catalog Number\", \"NASA catalog number\", \"USSPACECOM object number\" அல்லது சுருக்கமாக \"Catalog number\") எனப்படுவது புவியைச் சுற்றி வரும் செயற்கைக்கோள்கள் அனைத்துக்கும் அவற்றை அடையாளப்படுத்துவதற்காக USSPACECOM என்ற நிறுவனத்தினால் வழங்கப்படும் ஓர் 5-இலக்க எண் ஆகும். முன்னர் இந்த அட்டவணை NORAD அமைப்பினால் வழங்கப்பட்டு வந்தது. இவ்வட்டவணையில் முதலாவது இலக்கமான 00001 என்பது 1957 அக்டோபர் 4 ஆம் நாளில் சோவியத் ஒன்றியம் ஏவிய இசுப்புட்னிக் 1 செயற்கைக்கோளை அடையாளப்படுத்துகிறது.\n\n2012 டிசம்பரில் நாசா வெளியிட்ட தரவொன்றின் படி, 1957 ஆம் ஆண்டு முதல் 6,916 செயற்கைக்கோள்கள் விண்ணுக்கு ஏவப்பட்டுள்ளன.\n\n\n"}
{"id": "195493", "url": "https://ta.wikipedia.org/wiki?curid=195493", "title": "மார்ஃபீன்", "text": "மார்ஃபீன்\n\nமார்ஃபீன் (Morphine) (அனைத்துலகத் தனியுரிமமற்ற பெயர் (INN) (; \"MS Contin\", \"MSIR\", \"Avinza\", \"Kadian\", \"Oramorph\", \"Roxanol\", \"Kapanol\") என்பது வலுவாக இயங்கி வலிநீக்கத்திற்கு பயன்படும் வலிநீக்கி, வலிமறக்கச்செய்யும், மயக்கமூட்டும் மருந்து. இதனை முதன்முதலாக 1804 ஆம் ஆண்டு பிரீடிரிக்கு செர்ட்டியூனெர் (Friedrich Sertürner) என்பார் அபினி (ஓப்பியம்) என்னும் செடியில் இருந்து தாவரவேதிப் பொருளாகப் பிரித்தெடுத்தார். இதுவே எந்தவொரு தாவரத்தில் இருந்தும் பிரித்தெடுக்கப்பட்ட முதல் \"ஆல்கலாய்டு\" (நைதரசன் கொண்ட வளைய மூலக்கூற்று தாவர வேதிப்பொருள்) (alkaloid). இவரால் இப்பொருள் முதன்முதல் 1817 இல் வழங்கப்பட்டது; 1827 இல் வணிக முறையில் மெர்க்கு நிறுவனம் (Merck) இதனை விற்றது; அப்பொழுது அது தனியொரு மருந்துக்கடையாக இருந்தது. 1857 ஆம் ஆண்டு தோலுக்கடியில் பாய்ந்து மருந்தேற்றும் மருந்தூசி கண்டுபிடிக்கப்பட்ட பின்பு பரவலாகப் பயன்படுத்தப் பட்டது. கண்டுபிடிப்பாளர் செர்ட்டியூனெர், முதலில் கனவுகளுக்கான கிரேக்கக் கடவுளான மார்ஃபியசு (Morpheus, \"Μορφεύς\") என்பாரின் பெயரடிப்படையில், தூக்கம் உண்டாக்குவது என்னும் கருத்தில் மார்ஃபியம் (\"morphium\") என்று பெயரிட்டார்.\n\nசெர்ட்டியூனெர் அபினியில் இருந்து பிரித்தெடுத்த பின்னர், மரபாக வேதிச்செய்முறைகள் வழி அபினியில் இருந்து மார்ஃபீன் பெறப்பட்டது. இந்தியாவில் உரிமம் வழங்கப்பட்ட அபினி பயிற்தொழிலர்கள் அரசின் செய்முறைப் படைப்பாலகளில் அபினிப் பூக்களை ஒரே சீராக ஈரம் நீக்கிப் பதப்படுத்தி மருந்தாக்க நிறுவனங்களுக்கு விற்கின்றனர்; அவர்கள் இதில் இருந்து மார்ஃபீனைப் பிரித்தெடுக்கின்றார்கள். ஆனால் துருக்கி, தாசுமேனியா மார்ஃபீன் பொருள் முற்றிலும் முதிர்ச்சி அடைந்த உலர்ந்த அபினி விதைகளில் இருந்தும் தண்டுகளில் (\"poppy straw\") இருந்தும் பெறுகின்றார்கள். இப்படித் தண்டுகளில் இருந்து பெரிய அளவில் செய்முறைப் படைப்பாலகள் வழி மார்ஃபீன் பெறுவதால் சட்டமீறலாக கள்ளத்தனமாக மார்ஃபீன் பெறுவதைக் குறைப்பதாகக் கூறப்படுகின்றது. துருக்கியில் நீர் நீக்க முறையிலும் தாசுமேனியாவில் கரைப்பான் வழி பிரித்தெடுப்பு முறையில் பெறுகின்றார்கள்.\n\nமார்ஃபீன் என்பது அபினியில் மிகக் கணிசமாகக் காணப்படும் \"ஓப்பியேட்டு\" (opiate) (அபினிப்பொருள், அபினியம்), இது காய்ந்த அபினிப் பாலில் (latex) இருந்து பெறப்படுகின்றது. பேப்பவெர் சோம்னிஃபெரம் என்று தாவரவியலில் அழைக்கப்படும் அபினியின் காயை மேலோட்டமாகச் சீவி அதிலிருந்து வடியும் பாலைக் காயவைத்து மார்ஃபீன் எடுக்கப்படுகின்றது. மார்ஃபீன் என்பதே முதன்முதலாக எந்தவொரு தாவரத்தில் இருந்தும் எடுக்கப்பட்ட, தனித்துப்பிரித்தெடுக்கப்பட்டுத் தூய்மைப்படுத்தப்பட்ட, உடலில் இயங்கும் தாவரப்பொருள், ஆனால் குறைந்தது 50 வெவ்வேறு ஆல்கலாய்டுகள் அபினியிலும், அபினித்தண்டு செறிவகத்திலும் ('concentrate'), பிற அபினிப்பூ வழிப்பெற்ற பொருள்களிலும் காணப்படுகின்றது. உலர்ந்த அபினியில் 8 முதல் 14 விழுக்காடு வரை மார்ஃபீன் எடுக்கலாம், ஆனால் சிறப்பாக வளர்த்தெடுத்த வகைகளில் 26% வரையிலோ அல்லது சிலவற்றில் ஏறத்தாழ ஏதுமில்லாமலோ (1% உக்கும் குறைவாக, 0.04$ வரையிலும்) இருக்கும். பின்னர் கூறப்பட்ட அதிக மார்ஃபீன் இல்லாத வகை அபினிகளில், பிரசெமுக்கோ ('Przemko') மற்றும் நோர்மன் ('Norman') போன்றவற்றில் இருந்து வேறு மருந்துகளுக்குத் தேவைப்படும் அபினியின ஆல்கலாய்டுகளாகிய தெபைன் (thebaine), ஓரிப்பவைன் (oripavine) பிரித்தெடுக்கின்றார்கள். இவை பாதி செயற்கையான அபினியின மருந்துகளாகிய ஆக்ஃசிக்கோடோன் (oxycodone) இட்டார்ஃபைன் (etorphine) போன்றவற்றுக்குத் தேவைப்படுகின்றன. பேப்பவெர் பிராக்டீட்டம் (Papaver bracteatum) செடியில் மார்ஃபீனோ கோடீனோ (codeine) அல்லது பிற ஃபீனாந்திரீன்-வகை (phenanthrene-type) வயப்பொருளோ (narcotic) கொண்ட தாவரவேதிப்பொருள் (ஆல்கலாய்டு) இல்லை. இவ்வகைச்செடி தெபைன் (thebaine) தருவது\n\nமருத்துவத்தில் மார்ஃபீன் என்பது இவ்வகையான மற்ற பொருள்களை ஒப்பிட எடுத்துக்கொள்ளும் முதல்தரம் அல்லது ஆணித்தர வலிநீக்கி, வலிமறப்பி (ஆணித்தரம்-reference). மற்ற அபினிய வகையான ஆக்ஃசிக்கோடோன், ஐதரோமார்ஃபோன், டை-அசிட்டைல்மார்ஃபீன் (ஃகெராயன், heroin) போன்றே மார்ஃபீனும் மைய நரம்பு மண்டல வழி இயங்கி வலி நீக்குகின்றது (வலி மறக்கச்செய்கின்றது).\n\nமார்ஃபீன் வயப்படுத்தும் (பழக்கத்துக்கு அடிமைப்படுத்தும்) தன்மை கொண்டது; மருந்தின் விளைவு குன்றுமை (அதாவது மருந்தளவின் விளைவு குன்றுதல்; இதனால் அதிக மருந்து தேவைப்படல்), மனதளவில் பழக்கத்துக்கு வயப்படுதல் போன்றவை விரைவில் ஏற்படுகின்றது, ஆனால்தொடர்ந்து வலியால் துன்புறும் நோயாளிகளுக்கு தொடர்ந்து பல ஆண்டுகள் வரை அளித்து வருகின்றார்கள்.\n\nSection::::மருத்துவப் பயன்பாடுகள்.\nமார்ஃபீன் பெரும்பாலும் தொடர்ந்து இருக்கும் வலியைக் குறைக்கவே பயன்படுகின்றது. இதயவலி அல்லது மாரடைப்பு காலத்திலும் மகப்பேறு காலத்திலும் வலியைக் குறைக்கப் பயபடுத்தப்படுகின்றது. ஆனால் மார்ஃபீனின் பயன்பாடு சில நெஞ்சுவலி (non ST elevation myocardial infarction) சூழல்களில் பயன்படுத்தினால் இறப்பு விகிதம் கூடும் என்னும் கவலையும் உண்டு. நுரையீரல் நீர்க்கோவை (acute pulmonary edema) ஏற்பட்டாலும் மார்ஃபீன் தருவது வழக்கமாக இருந்தது.. ஆனால் 2006 இல் செய்த ஒரு மீள்பார்வையின்படி இப்படியான வழக்கத்துக்குப் போதிய தேவை இருப்பதாக இல்லை என்று கூறப்பட்டது..\n"}
{"id": "195494", "url": "https://ta.wikipedia.org/wiki?curid=195494", "title": "அனாதைப் படைப்புகள்", "text": "அனாதைப் படைப்புகள்\n\nஅனாதைப் படைப்பு (\"orphan work\") என்பது பதிப்புரிமைக்கு உட்பட்ட ஆனால் தளர்விலா முயற்சிக்குப் பின்பும் (after due diligence) பதிப்புரிமையாளர் யார் என்று அறியப்படாத அல்லது அறியப்பட்டாலும் தொடர்பு கொள்ள முடியாத ஒரு படைப்பு ஆகும். பதிப்புரிமையாளர் இறந்து அல்லது பதிப்புரிமைக்குச் சொந்தமான அமைப்பு இல்லாமல் போய், அடுத்து காப்புரிமை யாருக்கு உரித்தானது என்று நிறுவமுடியாமல் போனால் அந்தப் படைப்பு ஒரு அனாதைப் படைப்பு ஆகும்.\n\nபதிப்புரிமை பற்றி தெளிவற்ற நிலை, ஈழப் போராட்டம் காரணமாக நிகழ்ந்த பெரும் அழிவு போன்றவை தமிழ்ச் சூழலில் கணிசமான அளவு அனாதைப் படைப்புகள் இருக்க முக்கிய காரணமாக அமைந்துள்ளன.\n"}
{"id": "195495", "url": "https://ta.wikipedia.org/wiki?curid=195495", "title": "பிரபாகரன் - தமிழர் எழுச்சியின் வடிவம்", "text": "பிரபாகரன் - தமிழர் எழுச்சியின் வடிவம்\n\nபிரபாகரன் - தமிழர் எழுச்சியின் வடிவம் எனும் நூல் பழ. நெடுமாறனால் எழுதப்பட்டு 2012 இல் வெளியிடப்பட்டது. இந்நூல் பிரபாகரனது வாழ்க்கை வரலாற்றை மட்டும் விபரிக்காது, பிரபாகரன் எப்படி போராளியாக உருவெடுக்கிறார் என்பதை விளக்குகிறது. ஒரு தலைவன் எப்படி உருவாகிறான் என்பதை உருவகப்படுத்தும் புத்தகங்களில் ஒன்றான ஹென்றி வோல்கவ் எழுதிய \"மார்க்ஸ் பிறந்தார்\" எனும் புத்தகம் மற்றும் அமெரிக்க கம்யூனிஸ்டான ஜான் ரீட் எழுதிய \"10 நாட்கள்\" ஆகிய புத்தகங்களுடன் இது ஒப்பிடப்படுகின்றது.\n"}
{"id": "195497", "url": "https://ta.wikipedia.org/wiki?curid=195497", "title": "பண்பாட்டு மரபுவளம்", "text": "பண்பாட்டு மரபுவளம்\n\nபண்பாட்டு மரபுவளம் (Cultural heritage) என்பது ஒரு குழு அல்லது சமூகம் அதன் முந்திய தலைமுறைகளிடம் இருந்து மரபுரிமையாகப் பெற்று, அவற்றால் பயன்பெற்று, பேணி, விருத்தி செய்து அடுத்த தலைமுறைக்கு கையளிக்கும் வளங்கள் ஆகும். இவை கட்டிடம், கருவிகள், சிற்பம் போன்ற இயல் வளங்களாகவோ (physical artifacts), நாட்டுப்புறப் பாடல், பழமொழிகள், தொழிற்கலைகள் போன்ற புலப்படா வளங்கள் அல்லது பண்புகளாகவோ(intangible resources or attributes), பண்பாட்டு முக்கியத்துவம் பெற்ற இயற்கை வளங்களாகவோ(natural heritage) அமையலாம். இந்தப் பண்பாட்டு மரபுவளங்களைப் பாதுகாப்பது பண்பாட்டு நிறுவனங்களின் இலக்கு ஆகும்.\n"}
{"id": "195504", "url": "https://ta.wikipedia.org/wiki?curid=195504", "title": "திருச்சபைச் சட்டத் தொகுப்பு", "text": "திருச்சபைச் சட்டத் தொகுப்பு\n\nதிருச்சபைச் சட்டத் தொகுப்பு என்பது ஒரு கிறித்தவ அமைப்பு அல்லது திருச்சபையின் உறுப்பினர்களின் சமய நிர்வாகம் சார்ந்த விதிகள் மற்றும் நெறிமுறைகள் ஆகியவற்றின் தொகுப்பு ஆகும். பெரும்பாலும் இது அவ்வமைப்பின் அதிகாரிகளால் இயற்றப்படும். கத்தோலிக்க திருச்சபை (இலத்தீன் மற்றும் மரபுவழி வழிபாட்டு முறைகளுக்கு தனித்தனி சட்டம் உண்டு), கிழக்கு மரபுவழி திருச்சபை, கிழக்கத்திய மரபுவழி திருச்சபைகள், ஆங்கிலிக்க ஒன்றியத்தில் உள்ள திருச்சபைகள் ஆகியவை தற்போது தமக்கென தனிச் சட்டத் தொகுப்பு வைத்துள்ளன. ஆயினும் இத்திருச்சபைகள் இச்சட்டங்களை இயற்றும், விளக்கும், மற்றும் செயல்படுத்தப்படும் முறைகள் வெவ்வேறானவை. ஆயினும் இத்திருச்சபைகளில் தற்போது நடப்பில் உள்ள சட்டங்கள் அனைத்தும் ஒரு பேரவையால் (church council) ஏற்றுக்கொள்ளப்பட்டதாகும்.\n\nSection::::கத்தோலிக்க திருச்சபையில்.\nகத்தோலிக்க திருச்சபையின் சட்டத்தொகுப்பு என்பது, கத்தோலிக்க திருச்சபையினையும் அதன் அமைப்புகளையும் நிர்வகிக்கவும் ஒழுங்குபடுத்தவும் மேலும் திருச்சபையினரை அதன் இவ்வுலக பணிவாழ்வில் ஒருசேர இயக்கவும் திருச்சபையின் ஆட்சியமைப்பின் ஆளுநர்களால் நடைமுறைப்படுத்தப்படும் ஒழுங்குமுறைகள் அல்லது விதிமுறைகளாகும். கத்தோலிக்க திருச்சபையின் சட்டங்கள், அதில் திருமுழுக்குப் பெற்ற, போதுமான அறிவுப் பயன்பாடுள்ள, ஏழு வயது நிரம்பியவரைக் கட்டுப்படுத்தும்.\n\nஇச்சட்டத்தில் இரண்டுவகை உள்ளது. ஒன்று இலத்தீன் வழிபாட்டு முறை திருச்சபைக்கும், மற்றொன்று (Code of Canons of the Eastern Churches) திருத்தந்தையோடு முழு உறவு ஒன்றிப்பில் இருக்கும் ஐந்து மரபுவழி வழிபாட்டு முறைக்குழுக்களுக்குமானதாகும். இச்சட்டங்களின் முழுமையான நேரடியான மற்றும் பொதுவான பணியுடன் இணைந்த அதிகாரத்தைத் திருத்தந்தை பெற்றுள்ளார்; இவ்வதிகாரத்தை இவர் எப்பொழுதும் தன்னுரிமையுடன் பயன்படுத்த முடியும். திருத்தந்தையின் தீர்ப்பிற்கு அல்லது ஆணைக்கு எதிராக மேல்முறையீடோ துணைநாடலோ கிடையாது.\n"}
{"id": "195519", "url": "https://ta.wikipedia.org/wiki?curid=195519", "title": "பேர்பூட் டு கெராட் (திரைப்படம்)", "text": "பேர்பூட் டு கெராட் (திரைப்படம்)\n\nபேர்பூட் டு கெராட் (பாரசீக மொழி: پابرهنه تا هرات (Barefoot to Herat)) ஈரானிய திரைப்பட இயக்குனர் மஜித் மஜிதி இயக்கிய ஆவணப்படம். இத்திரைப்படம் 2002 ஆம் ஆண்டு வெளியானது. இத்திரைப்படம் தலிபான்கள் மீதான ராணுவ நடவடிக்கைக்குப் பின்னான ஆப்கான் அகதிகளின் வாழ்வைப் பற்றிய கதையை ஆவணப்படுத்துகிறது. ‎\nSection::::திரைப்படப் பின்புலம்.\nஇத்திரைப்படமானது மேற்கு ஆப்கானிஸ்தானில் வடக்குக் கூட்டமைப்பின் கண்காணிப்பில் உள்ள \"மகாகி\" அகதிகள் முகாமிலும், கெராட் நகரிலுள்ள மாஷ்லக் அகதிகள் முகாமிலும் படமாக்கப்பட்டது. மனிதாபிமானமற்ற முறையில் நோய்களால் நிரம்பியிருந்தது அகதிகள் முகாம். அகதிகளிடம், குழந்தைகள், ராணுவ வீரர்கள் ஆகியோர்களிடம் மஜித் மஜிதி பேட்டிகள் எடுத்து இத்திரைப்படத்தை உருவக்கியுள்ளார்.\n\n"}
{"id": "195523", "url": "https://ta.wikipedia.org/wiki?curid=195523", "title": "வட மாகாண ஆளுநர்", "text": "வட மாகாண ஆளுநர்\n\nவட மாகாண ஆளுனர் (\"Governor of Northern Province\"), என்பவர் இலங்கையின் வட மாகாண சபையின் நிருவாகத்தைக் கவனிக்கவென இலங்கை அரசுத்தலைவரால் நியமிக்கப்படுபவரைக் குறிக்கும். 1987 ஆம் ஆண்டின் மாகாண சபைச் சட்டம் இல. 42, அதன் 28 ஆம் இலக்க திருத்தச் சட்டம் (1990) மற்றும் 13வது திருத்தச் சட்டம் ஆகியன ஆளுனரின் அதிகாரங்களை எடுத்துரைக்கின்றன.\n\n\n"}
{"id": "195525", "url": "https://ta.wikipedia.org/wiki?curid=195525", "title": "மலட்டு எச்சம்", "text": "மலட்டு எச்சம்\n\nமலட்டு எச்சம் எனப்படுவது உடற்றொழிலியல் ரீதியில் பாலியல் இனப்பெருக்கம் செய்யமுடியாத உயிரினங்களைக் குறிக்கும். இவை பல்வேறு வகையில் ஆக்கமடையலாம்.\n\n\nமலட்டு எச்சங்கள் பல காரணங்களால் உருவாகலாம். கோவேறு கழுதை போல மரபுரிமைக் காரணிகளாலோ, சூழலில் இருந்து பெற்றுக் கொண்டதாகவோ அல்லது கதிர்வீச்சு காரணமாகவோ அமையலாம்..\n\n"}
{"id": "195528", "url": "https://ta.wikipedia.org/wiki?curid=195528", "title": "ஓருறுப்புச் செயலி", "text": "ஓருறுப்புச் செயலி\n\nகணிதத்தில் ஓருறுப்புச் செயலி அல்லது ஓருறுப்புச் செயல் (\"unary operation\") என்பது, ஒரேயொரு உறுப்பைக் கொண்டு செய்யப்படும் செயலியாகும். அதாவது இச் செயலிக்கு ஒரேயொரு உள்ளீடுதான் தரப்படும். குறிப்பாக சார்புகள் ஓருறுப்புச் செயலிகள் ஆகும். சார்பு formula_1 (\"A\" ஒரு கணம்), \"A\" இன் மீது வரையறுக்கப்பட்ட ஓருறுப்புச் செயலி.\n\nSection::::எடுத்துக்காட்டுகள்.\nசில ஓருறுப்புச் செயலிகள் கீழே தரப்பட்டுள்ளன:\nஓர் எண்ணை நேர்மமாக்கல் (+) மற்றும் எதிர்மமாக்கல் (-) ஆகிய இரு செயலிகளும் ஓருறுப்புச் செயலிகளாகும்.\n\nஇரண்டுக்கு மேற்பட்ட செயலிகளைக் கொண்டுள்ள ஒரு கணிதக் கூற்றில், ஒரு உள்ளீடு மட்டும் கொண்டுள்ளதால், ஓருறுப்புச் செயலியே முதலில் செய்யப்படல் வேண்டும்.\n\nஎடுத்துக்காட்டு:\n\nஒரு அணியின் இடமாற்று அணி காண்பது ஓருறுப்புச் செயல்.\n\nஅணி \"A\" இன் இடமாற்று அணி\n\"A\"\n\nஎடுத்துக்காட்டு:\nA = formula_2\n\nஇதனுடைய இடமாற்று அணி\n\nA = formula_3\n\nவர்க்கமூலம் காணல், வர்க்கம் காணல், தொடர் பெருக்கம் காணலும் ஓருறுப்புச் செயலிகளுக்கு எடுத்துக்காட்டுகளாகும்.\n"}
{"id": "195532", "url": "https://ta.wikipedia.org/wiki?curid=195532", "title": "மான் கராத்தே", "text": "மான் கராத்தே\n\nமான் கராத்தே 2014ம் ஆண்டு ஏப்ரல் மாதம் 4ம் திகதி வெளிவந்த இந்தியத் தமிழ்த் திரைப்படமகும். இத் திரைப்படத்தை இயக்குனர் திருக்குமரன் இயக்க சிவ கார்த்திகேயனும், ஹன்சிகா மோட்வானியும், சூரியும், வம்சி கிருஷ்ணாவும், சதீஸும் எனப் பலர் நடித்திரிந்தனர். இந்தத் திரைப்படத்திற்கு அனிருத் ரவிச்சந்திரன் இசை அமைத்தார். இந்தத் திரைப்படம் ஏப்ரல் 4, 2014 அன்று வெளியானது.\n\nSection::::கதைச் சுருக்கம்.\nதனது நண்பர்களுடன் மலைப்பிரதேசத்திற்கு சந்தோசமாக சுற்றுலாப்பயணம் போகிறார் சதீஷ். போன இடத்தில் சக்தி வாய்ந்த சித்தர் ஒருவர் அவர்கள் கண்களுக்குத் தட்டுப்பட, விளையாட்டாக அவரிடம் வரம் கேட்கிறார்கள். அவர்களில் யாராவது ஒருவருக்கு வரம் தருவதாக சித்தர் ஒப்புக்கொள்ள, ‘ஆயுத பூஜை’க்கு மறுநாள் தினத்தந்தி பேப்பர் வேணும் என சதீஷ் சித்தரை சீண்டிப் பார்க்கிறார். ஆனால் தனது மந்திர சக்தியால் உண்மையிலேயே பேப்பரை கையில் கொடுத்துவிட்டு மறைந்து போகிறார் சித்தர்.\n\nஅப்படி என்னதான் இருக்கிறது அந்த பேப்பரில் என ஆவலாக புரட்டிப் பார்க்க, பாக்ஸிங்கில் இரண்டு கோடி ரூபாய் ஜெயிக்கும் பீட்டர் என்பவர், அதற்குக் காரணம் என சதீஷையும், அவரின் நண்பர்களின் பெயர்களையும் பேட்டியில் குறிப்பிட்டிருப்பது அந்த பேப்பரில் இருக்கிறது. ஆரம்பத்தில் இந்த செய்தியை நம்பாத அவர்கள், அந்த பேப்பரில் இருக்கும் ஒவ்வொரு விஷயமாக நடக்கத் தொடங்க, இரண்டு கோடி பணத்திற்கு ஆசைப்பட்டு பீட்டரைத் தேடிப் போகிறார்கள். அந்த பீட்டர் வேறு யாருமல்ல சிவகார்த்திகேயன்தான். பாக்ஸிங் என்றால் என்னவென்றே தெரியாத சிவகார்த்திகேயனை நம்பி, அவரை பாக்ஸராக்கும் முயற்சியில் ஈடுபடுகிறார்கள் சதீஷ் அன் கோ. எப்படியும் ஹீரோதான் ஜெயிக்கப் போகிறார் என்பது தெரியும். ஆனால், அவரை எப்படி ஜெயிக்க வைக்கிறார்கள்? என்பதுதான் கதை.\n\n\n"}
{"id": "195536", "url": "https://ta.wikipedia.org/wiki?curid=195536", "title": "ஆக்டினைடு", "text": "ஆக்டினைடு\n\nஆக்டினைடுகள் \"(Actinide)\" என்பவை தனிம வரிசை அட்டவணையில் ஆக்டினியம் தனிமத்தைத் தொடர்ந்து வரும் 14 தனிமங்களைக் குறிக்கும். ஆக்டினியம் தனிமத்தையும் சேர்த்தால் மொத்தமாக 15 ஆக்டினைகள் காணப்படுகின்றன. இவற்றின் அணு எண்கள் 89 இல் தொடங்கி 103 வரை உள்ளன. ஆக்டினியம் தொடங்கி லாரன்சியம் வரையுள்ள இத்தனிமங்கள் 5f ஆர்பிட்டலில் இடப்படுவதால் இவற்றை 5f தொகுதி தனிமங்கள் என்றும் அழைக்கிறார்கள். \nமிகச் சரியாகச் சொல்வதென்றால் ஆக்டினியம் மற்றும் லாரன்சியம் என்ற இரண்டு தனிமங்களையும் மூன்றாவது நெடுங்குழு தனிமங்கள் என்றுதான் அடையாளப்படுத்த வேண்டும். ஆனால் பெரும்பாலும் பொது வேதியியல் விவாதங்களின் போது வேதியியல் அறிஞர்கள் இவ்விரண்டு தனிமங்களையும் ஆக்டினைடு தனிமங்கள் என்றே கருதுகின்றனர். ஆக்டினியம் லாரன்சியம் என்ற இரண்டு தனிமங்களை ஒப்பிடுகையில் ஆக்டினியம் என்ற தனிமம் ஆக்டினைடு என்ற தொடரிலிருந்து விலக்கப்படுவது உண்டு. ஏனெனில் 3 ஆவது குழு தனிமங்களுடன் இது சொற்பொருள் சார்ந்து ஒத்திருக்கிறது. ஆக்டினியத்தைத் தொடர்ந்து வருகின்ற தனிமங்கள் ஆக்டினைடுகள் ஆனால் ஆக்டினியம் ஓர் ஆக்டினைடு அல்ல என்று வாதிடுவோரும் உண்டு. ஐயுபிஏசியும் கூட பொதுப்பயன்பாடு கருதியே அக்டினியத்தை ஆக்டினைடு குழுவில் சேர்த்துக் கொண்டது .\n\nஆக்டினைடு தனிமங்கள் என்ற தொடர் ஆக்டினியம் என்ற தனிமத்தில் இருந்து தொடங்குகிறது. விவாதங்களின் போது ஆக்டினைடுகளைப் பொதுவாகக் குறிப்பிட முறைசாரா வாய்ப்பாடாக An என்ற மூலக்கூற்று வாய்ப்பாட்டை பயன்படுத்துவார்கள். இக்குறியீடு எந்த ஒரு ஆக்டினைடையும் குறிப்பதாகக் கருதப்படுகிறது. ஒரு தனிமத்தைத் தவிர மற்ற அனைத்தும் f தொகுதி தனிமங்கள் என்று அழைக்கப்படுகின்றன. விலக்கப்படுவது ஆக்டினியம் அல்லது லாரன்சியம் இரண்டில் ஒன்று ஆக்டினைடு தொடரில் இருந்து நீக்கப்படுகிறது. ஆக்டினைடுகளின் எலக்ட்ரான் ஒழுங்கமைப்பு உறுதியாக நிறுவப்படவில்லை. ஏனெனில் வேறுபடுத்தும் எலக்ட்ரான்கள் 5f ஆர்பிட்டலில் நுழைகிறதா அல்லது 6s ஆர்பிட்டலில் நுழைகிறதா என்பதை இன்னமும் நிர்ணயிக்க இயலவில்லை. லாந்தனைடுகளுடன் ஒப்பிடுகையில் ஆக்டினைடுகள் கதிரியக்கப்பண்பு, அயனிகளின் காந்தப்பண்பு, நிறம், ஆக்சிசனேற்ற நிலை என்று பல பண்புகளில் மாறுபடுகின்றன. ஆக்டினைடுகளின் அணு ஆரம், அயனி ஆரம் போன்றவை அதிகமாகும். ஆக்டினைடு தொடர் தனிமங்களின் இயற்பியல் பண்புகள் பெரிதும் மாறுபடுகின்றன. ஆக்டினியம் மற்றும் அமெரிசியத்தை அடுத்துள்ள பின் ஆக்டினைடுகள் லாந்தனைடுகளை ஒத்துள்ளன. தோரியம், புரோட்டாக்டினியம், யுரேனியம் போன்ற தனிமங்கள் இடைநிலைத் தனிமங்களை ஒத்தவையாக உள்ளன. நெப்டியூனியம் மற்றும் புளூட்டோனியம் போன்றவை இவ்விரண்டுக்கும் இடைபட்ட தன்மையைக் கொண்டுள்ளன. \n\nSection::::ஆக்சிசனேற்ற நிலை.\nஆக்டினைடுகளின் பொதுவான ஆக்சிசனேற்ற நிலை +3 ஆகும். அணு எண் அதிகரிக்கும் போது ஆக்சிசனேற்ற நிலையின் நிலைப்புத்தன்மையும் அதிகரிக்கிறது. ஆக்டினியமும் தோரியமும் +2 ஆக்சிசனேற்ற நிலையைக் கொண்டுள்ளன. ஆக்டினியம் முதல் கியூரியம் வரை உள்ள தனிமங்கள் +4 ஆக்சிசனேற்ற நிலையைக் கொண்டுள்ளன.\n\nSection::::கதிரியக்கப் பண்பு.\nஅனைத்து ஆக்டினைடுகளும் கதிரியக்கப் பண்பு கொண்டவையாகும் கதிரியக்கச் சிதைவின் பொது இவை ஆற்றலை வெளிவிடுகின்றன. யுரேனியமும் தோரியமும் இயற்கையில் தோன்றும் ஆக்டினைடுகளாகும். புளூட்டோனியம் செயற்கை முறையில் தயாரிக்கப்படுகிறது. இவை மூன்றும் பூமியில் அதிக அளவில் கிடைக்கின்றன. அணுக்கரு உலைகளிலும் அணு ஆயுதங்களிலும் இவை பயன்படுத்தப்படுகின்றன. தோரியம், புரோட்டாக்டீனியம், யுரேனியம், நெப்டூனியம், புளூட்டோனியம் போன்றவை +5 ஆக்சிசனேற்ற நிலையையும், சில புரோட்டாக்டினியம், யுரேனியம், நெப்டூனியம் போன்ற சில தனிமங்கள் +6 ஆக்சிசனேற்ற நிலையையும் காட்டுகின்றன. \n\nSection::::காந்தப்பண்புகள்.\nஆக்டினைடுகளின் காந்தப்பண்புகளை f ஆர்பிட்டால்களில் உள்ள இனையாகாத எலக்ட்ரான்கள் நிர்ணயிக்கின்றன. தோரியம் மற்றும் யுரேனியத்தின் வெளிக்கூடுகள் காலியாக இருப்பதால் இவை டயா காந்தப் பண்புடையவையாக உள்ளன. மற்ற ஆக்டினைடு தொடர் தனிமங்கள் யாவும் பாரா காந்தப்பண்பைக் கொண்டுள்ளன. . \n\n\n"}
{"id": "195537", "url": "https://ta.wikipedia.org/wiki?curid=195537", "title": "சிருங்காரவேலன்", "text": "சிருங்காரவேலன்\n\n2013 செப்டம்பரில் வெளியான மலையாளத் திரைப்படம். இதில் திலீப், வேதிகா ஆகியோர் முதன்மை வேடங்களில் நடித்துள்ளனர்.\n\n\nSection::::பாடல்கள்.\nரபீக் அகமதுவின் பாடல்களில், நிதிர்சா இயக்கத்தில் பின்னணிப் பாடகர்கள் பாடியுள்ளனர்.\n"}
{"id": "195543", "url": "https://ta.wikipedia.org/wiki?curid=195543", "title": "சம்மி திலகன்", "text": "சம்மி திலகன்\n\nசம்மி திலகன் என்பவர் ஒரு மலையாளத் திரைப்பட நடிகர் ஆவார். இவர் பிரபல மலையாள நடிகரான திலகனின் மகன். 1993ல் கசல் என்னும் திரைப்படத்தில் ஒலிச்சேர்க்கைக்கு கேரள அரசின் திரைத்துறை விருது கிடைத்தது.\n\nSection::::நடித்த திரைப்படங்கள்.\nநடிகராகப் பங்களித்த திரைப்படங்கள்\n"}
{"id": "195547", "url": "https://ta.wikipedia.org/wiki?curid=195547", "title": "பென்சில் (திரைப்படம்)", "text": "பென்சில் (திரைப்படம்)\n\nபென்சில் 2016 ஆவது ஆண்டில் வெளியான ஒரு இந்தியத் தமிழ் திரைப்படமகும். இதனை மணி நாகராஜ் இயக்கினார். இத்திரைப்படம் 2016 மே 13 அன்று வெளியானது.\n"}
{"id": "195549", "url": "https://ta.wikipedia.org/wiki?curid=195549", "title": "மௌன மழை", "text": "மௌன மழை\n\nமௌன மழை, செப்டம்பர் 20 2013 அன்று வெளியான இந்தியத் தமிழ்த் திரைப்படம் ஆகும். இதனை ஆனந்த் இயக்கினார்.\n"}
{"id": "195550", "url": "https://ta.wikipedia.org/wiki?curid=195550", "title": "அடுத்தக் கட்டம்", "text": "அடுத்தக் கட்டம்\n\nஅடுத்தக் கட்டம், செப்டம்பர் 20 2013 அன்று வெளியான இந்தியத் தமிழ்த் திரைப்படம். இதனை முரளி கிருஷ்ணன் இயக்கினார்.\n\n"}
{"id": "195566", "url": "https://ta.wikipedia.org/wiki?curid=195566", "title": "திருநிழல்மாலை", "text": "திருநிழல்மாலை\n\nதிருநிழல்மாலை என்பது மலையாள இலக்கியங்களில் ஒன்று. ஆறன்முளா பார்த்தசாரதி கோயில் இறைவனைப் பற்றியது. ராமசரிதத்தைப் போன்றே எழுதப்பட்டுள்ளது. மலையாளத்தில் அல்லாமல், தமிழினை ஒத்த மொழியில் எழுதப்பட்டது.\n\nஇதை ஆறன்முளாவின் புறஞ்சேரியான அயிரூரில் வாழ்ந்த கோவிந்தன் என்பவர் எழுதினார். இது கி.பி 1200 - 1300 ஆண்டுகளுக்கிடையில் எழுதப்பட்டிருக்கலாம் என முனைவர் எம். எம் புருஷோத்தமன் நாயர் கூறுகிறார்.\n\nSection::::உள்ளடக்கம்.\nஆறன்முளாவின் இறைவனின் நிழல் குறித்து விளக்குகிறது இந்த நூல். முதலாம் பாகத்தில் தேவதாசின் துதிகளும், பாரதகண்டம், கேரளோல்பத்தி, சேரராஜ்யம், அறுபத்திநான்கு ஊர்கள், ஆறன்முளை கிராமம் ஆகியனவும், இரண்டாம் பாகத்தில் தூவலுழியல், நாகூர் ஆகியனவும் அடங்கும். \nமலையர் என்போர் பற்றி மூன்றாம் பாகத்திலுள்ளது. தேவர்கள் வரலாறு, குறத்தி நிருத்தம், நிழலேற்றல் ஆகியனவும் மூன்றாம் பாகத்தில் உள்ளன. உள்ளடக்கத்திலும், மொழி நடையிலும் திராவிட சொற்கள் பயன்படுத்தப்பட்டுள்ளன என்பது இதன் சிறப்பு. \nஎடுத்துக்காட்டு பாடல்\n\nமொழியளவில் திராவிடச் சொற்களும், சமசுகிருதச் சொற்களும் பயன்படுத்தப்பட்டுள்ளன. இருப்பினும், திராவிட சொற்கள் அதிகளவில் காணப்படுகின்றன. விருத்த நடையில் உள்ள பாகங்கள் தமிழினோடும் அக்கால மொழிநடையினோடும் ஒத்திருக்கிறது. மலையாள எழுத்தில் எழுதப்பட்டுள்ள இதன் பிரதி, கண்ணூர் மாவட்டத்தில் வெள்ளூரிலுள்ள சாமக்கான் தேவஸ்வத்தில் உள்ளது.\n"}
{"id": "195575", "url": "https://ta.wikipedia.org/wiki?curid=195575", "title": "ராசிமலை", "text": "ராசிமலை\n\nராசிமலை தேனி மாவட்டம், தேவதானப்பட்டி பேரூராட்சியில் உள்ள ஒரு மலைக்கிராமம். இங்கு மலைவாழ் மக்களும், பழங்குடியினரும் வாழ்ந்து வருகின்றனர். இங்கு வாழும் மக்கள் மலையில் விளையும் பொருட்கைளயும், தேன் எடுத்தல் மற்றும் பாசி எடுத்தலைத் தொழிலாகக் கொண்டுள்ளனர்.\n"}
{"id": "195577", "url": "https://ta.wikipedia.org/wiki?curid=195577", "title": "ஜி. கல்லுப்பட்டி", "text": "ஜி. கல்லுப்பட்டி\n\nஜி.கல்லுப்பட்டி தமிழ்நாட்டின் தேனி மாவட்டம் பெரியகுளம் ஊராட்சி ஒன்றியத்தைச் சேர்ந்த ஒரு ஊராட்சி. கங்குவார்பட்டி கல்லுப்பட்டி என்ற பெயரின் ஆங்கில முதல் எழுத்தான \"ஜி\" என்ற எழுத்தைச் சேர்த்து ஜி. கல்லுப்பட்டி என இவ்வூர் அழைக்கப்படுகிறது. இப்பகுதியில் கல்லுப்பட்டி என பல ஊர்கள் உள்ளதால் குழப்பத்தைத் தவிர்க்க இவ்வாறு அழைக்கப்படுகிறது. கற்கள் அதிகம் கொண்டிருந்ததால் இப்பெயர் வந்ததாகச் செவிவழிச் செய்தியுள்ளது. இந்த ஊரில் பச்சிலை நாச்சியம்மன் அணை உள்ளது.\n\n’சிறந்த ஊராட்சிக்கான மத்திய அரசின் விருது’ 2013 ஆம் ஆண்டு இவ்வூருக்குக் கிடைத்துள்ளது\n"}
{"id": "195599", "url": "https://ta.wikipedia.org/wiki?curid=195599", "title": "வேருகள்", "text": "வேருகள்\n\nஇது 1967 ஆம் ஆண்டு, மலையாற்றூர் ராமகிருஷ்ணனின் எழுதிய மலையாள நாவல். இதே ஆண்டில், இதற்கு. கேரள அரசின் இலக்கிய அமைப்பின் விருது கிடைத்தது. \n\nSection::::கதை.\nகேரளத்திலுள்ள ஒரு தமிழ் அய்யர் குடும்பத்தின் கதையை இது கூறுகிறது. ரகு என்பவன் இதன் முதன்மை கதாப்பாத்திரம். நகரத்தில் தனக்கும் குடும்பத்திற்கும் வாழ்வாதாரம் தேடி பணியில் சேர்கிறான். பணம் சேகரிப்பதற்காக, தன் பொருட்களை விற்கிறார். தன் மனைவியின் நிர்பந்தத்தினால் அவள் வழங்கியற்றையும் ரகு விற்கத் தீர்மானிக்கிறான்.. \nபழைய கால நினைவுகள் தோன்றியபடியால், தன் பொருட்களை விற்பதில்லை என தீர்மானிக்கிறான். மனிதர்க்கும் மரங்களுக்கும் வேர்கள் மண்ணில் உள்ளன என்ற ஒற்றை வரி கதையின் கரு.\n\n"}
{"id": "195601", "url": "https://ta.wikipedia.org/wiki?curid=195601", "title": "இவன் வேற மாதிரி", "text": "இவன் வேற மாதிரி\n\nஇவன் வேற மாதிரி, டிசம்பர் 13, 2013ல் வெளிவந்த இந்தியத் தமிழ்த் திரைப்படம். இதனை எங்கேயும் எப்போதும் படத்தை இயக்கிய எம். சரவணன் இயக்கினார். விக்ரம் பிரபு, சுரபி, வம்சி கிருஷ்ணா, கணேஷ் வெங்கட்ராம் ஆகியோர் நடித்திருந்தனர். யூடிவி மோசன் பிக்சர்ஸ், திருப்பதி பிரதர்ஸ் பிலிம் மீடியாவுடன் இணைந்து தயாரித்திருந்தனர்.\n\nSection::::கதைச்சுருக்கம்.\nசட்டக் கல்லூரி சிக்கலில் படம் ஆரம்பிக்கிறது. இந்த சிக்கலுக்குக் காரணமானவர் சட்ட அமைச்சர். சிறையில் இருக்கும் சட்ட அமைச்சரின் தம்பியான வம்சி ஒரு அரசியல் கொலை செய்ய நன்னடத்தையின் காரணமாக 15 நாட்கள் வெளியில் வருகிறார். அவரை விக்ரம் பிரபு கடத்தி யாரும் இல்லாத இடத்தில் அடைத்துவிடுகிறார். சிறைக்கு செல்ல வேண்டிய கெடு முடிகிறது. சிக்கல் பெரிதாக உருவெடுக்க, சட்ட அமைச்சர் பதவி விலக வேண்டியதாகிறது. கடத்தி வைத்திருக்கும் தம்பியை விக்ரம் பிரபு விடுவிக்க, விக்ரம் பிரபுவை வம்சி பழிதீர்த்தாரா என்பதை இயக்குநர் விறுவிறுப்பாக சொல்லியுள்ளார்.\n\n\n"}
{"id": "195605", "url": "https://ta.wikipedia.org/wiki?curid=195605", "title": "பா. கஜதீபன்", "text": "பா. கஜதீபன்\n\nபாலச்சந்திரன் கஜதீபன் (\"Balachandran Gajatheepan\", பிறப்பு: 30 ஏப்ரல் 1982) இலங்கைத் தமிழ் அரசியல்வாதியும், மாகாண சபை உறுப்பினரும், ஆசிரியரும் ஆவார்.\n\nSection::::வாழ்க்கைக் குறிப்பு.\n1982 ஆம் ஆண்டில் பிறந்த கஜதீபன் யாழ்ப்பாணம் இந்துக் கல்லூரியில் கல்வி பயின்று, கோப்பாய் ஆசிரியர் பயிற்சிக் கல்லூரியில் சேர்ந்து ஆசிரியப் பயிற்சியை முடித்தவர்.. அனலைதீவு சதாசிவம் மகா வித்தியாலயம், தெல்லிப்பழை யூனியன் கல்லூரி ஆகியவற்றில் ஆசிரியராகப் பணியாற்றினார். இலங்கைத் தமிழரசுக் கட்சியின் இளைஞர் அணியின் தலைவரும் ஆவார்.\n\nSection::::அரசியலில்.\nகஜதீபன் 2013 வட மாகாண சபைத் தேர்தலில் இலங்கை தமிழரசுக் கட்சியினால் பரிந்துரைக்கப்பட்டு தமிழ்த் தேசியக் கூட்டமைப்பின் வேட்பாளராக யாழ் மாவட்டத்தில் போட்டியிட்டு 23,669 விருப்பு வாக்குகள் பெற்று வட மாகாண சபை உறுப்பினரானார். இவர் 2013 அக்டோபர் 11 ஆம் நாள் மாகாண சபை உறுப்பினராக முதலமைச்சர் க. வி. விக்னேஸ்வரன் முன்னிலையில் யாழ்ப்பாணத்தில் பதவியேற்றுக் கொண்டார்.\n"}
{"id": "195607", "url": "https://ta.wikipedia.org/wiki?curid=195607", "title": "கர்ணன் (புதினம்)", "text": "கர்ணன் (புதினம்)\n\nமிருத்யுஞ்சய என்ற மராத்திய நாவலின் மலையாள மொழிபெயர்ப்பே கர்ணன். இதை சிவாஜி கோவிந்து சாவந்து எழுதினார். மகாபாரத கதாபாத்திரமான கர்ணனை மையமாகக் கொண்ட கதை. இது ஞானபீட விருதினை 1995 ஆம் ஆண்டில் மிருத்யுஞ்சய என்ற மூல நூலுக்கு, ஞானபீட விருது கிடைத்தது. \nகர்ணன், குந்தி, துரியோதனன், விருசாலி, சோணன், கிருஷ்ணன் ஆகியவர்களைக் கொண்டு கதை நகர்கிறது. இது, இந்திய மொழிகள் பலவற்றிலும் மொழிபெயர்க்கப்பட்டுள்ளது.\n\n"}
{"id": "195609", "url": "https://ta.wikipedia.org/wiki?curid=195609", "title": "சுவாதி ரெட்டி", "text": "சுவாதி ரெட்டி\n\nசுவாதி ரெட்டி (Swati Reddy, பிறப்பு: ஏப்ரல் 19, 1987) இந்திய திரைப்பட நடிகை ஆவார். இவர் \"மா\" தொலைக்காட்சியில் நிகழ்ச்சித் தொகுப்பாளராகவும் பணியாற்றியுள்ளார். இவர் சுப்ரமணியபுரம் தமிழ் திரைப்படத்தின் மூலம் திரைப்பட நடிகையாக அறிமுகமானார். தொலைக்காட்சித் தொடரில் நடிக்கும் போது தனது பெயரை சுவாதி என மாற்றிக் கொண்டார். இவர் \"பிலிம்பேர் விருது\" மற்றும் \"நந்தி விருது\" ஆகியவற்றைப் பெற்றுள்ளார். 2008 ஆம் ஆண்டில் \"ஜல்சா\" என்னும் தெலுங்கு திரைப்படத்தில் குரல் நடிகராகவும் பணியாற்றியுள்ளார்.\n"}
{"id": "195611", "url": "https://ta.wikipedia.org/wiki?curid=195611", "title": "நிறமுள்ள நிழல்கள்", "text": "நிறமுள்ள நிழல்கள்\n\nநிறமுள்ள நிழல்கள் குட்டி கிருஷ்ண மேனன் என்பவர் மலையாளத்தில் எழுதிய நாவல். \n\nSection::::கதைக்கரு.\nஇரண்டாம் உலகப் போரின்போது சிங்கப்பூரில் போராடியவர்களின் வாழ்க்கை அனுபவங்களை இந்த நாவல் கூறுகிறது. அங்கு வாழ்ங்த கேரளக் குடும்பம் ஒன்றின் கதை முதன்மைப்படுத்தப்பட்டுள்ளது.\nசிங்கப்பூர் மலையாளிகளின் இருபதாண்டு காலத்து வரலாற்றைக் கூறியுள்ளார் ஆசிரியர். வெள்ளைக்காரரும், தமிழரும், மலையாளியும் ஜப்பான்காரர்களும் ஆகியோரைப் பற்றிய குறிப்புகளும் கதைகளில் கிடைக்கின்றன.\n\nSection::::விருது.\n1966-ல் கேரள இலக்கிய அமைப்பின் விருது கிடைத்தது. .\n"}
{"id": "195615", "url": "https://ta.wikipedia.org/wiki?curid=195615", "title": "ஜெஃபி", "text": "ஜெஃபி\n\nஜெஃபி (ஆங்கிலம்: Jeffy) ஒரு இந்தியத் தமிழ்த் திரைப்பட இயக்குனர் ஆவார். இவர் தமிழில் இரண்டு திரைப்படங்களை இயக்கியுள்ளார்.\n\n"}
{"id": "195617", "url": "https://ta.wikipedia.org/wiki?curid=195617", "title": "மறியம்மை", "text": "மறியம்மை\n\n1970 களில் மலையாளத்தில் சிறுகதைகள் எழுதிய மறியம்மை ஓர் எழுத்தாளர் ஆவார். இவரின் இயற்பெயர் ஜேக்கப் வர்கீஸ், தன் தங்கையின் பெயரான மறியம்மை என்ற புனைபெயரில் எழுதினார்.\n\nSection::::வாழ்க்கைக் குறிப்பு.\nஎருமேலி கொரட்டி இருப்புக்காட்டில் இ. வி. சாக்கோய், அன்னம்மை ஆகியோரின் மகனாகப் பிறந்தார். வர்க்கிச்சன் எட்டாம் வகுப்பு வரை படித்தவர். பின்னர், கதை எழுதிப் பழகி, மாத்ருபூமியின் ”பாலபங்க்தி”யில் நாயாட்டு என்ற கதையை, மறியம்மை என்ற பெயரில் எழுதினார்.\n"}
{"id": "195619", "url": "https://ta.wikipedia.org/wiki?curid=195619", "title": "வாழைக் குடும்பம் (தாவரவியல்)", "text": "வாழைக் குடும்பம் (தாவரவியல்)\n\nவாழைக்குடும்பம் (\"Musaceae\") என்பது சுமார் 6 பேரினங்களையும், 150 சிற்றினங்களையும் கொண்ட ஒரு குடும்பம் ஆகும். இக்குடும்பத் தாவரங்கள் உலகளவில் பரவி இருந்தாலும் வெப்ப மண்டலப் பகுதிகளில் அதிகமாக உள்ளன. இந்தியாவில் இக்குடும்பம் 2 பேரினங்களையும், சுமார் 25 சிற்றினங்களையும் கொண்டுள்ளது.\n\nSection::::தாவரவியல் வகைப்பாடு.\nஏபிச்சி முறைமை (APG III system) படி, இத்தாவரக்குடும்பம் (\"Zingiberales\") என்ற வரிசையில் அமைக்கப்பட்டுள்ளது. அவ்வரிசையானது, (commelinids) என்ற உயிரினக் கிளையின் கீழ் அமைந்துள்ளது. இந்த உயிரினக்கிளை ஒருவித்திலையி என்பதன் கீழ் வருகிறது. முன்பு இத்தாவரக்குடும்பப் பேரினங்களான (Heliconiaceae, Strelitziaceae) என்பது தற்போதைய நிலை மாற்றப்பட்டுள்ளன.\n\nSection::::இதன் இனங்கள்.\nஇத்தாவரக்குடும்பத்தில் உள்ள முக்கியமான 74 தாவர இனங்களின் தாவரவியல் வகைப்பாட்டுப் பெயர்கள் இத்தொடுப்பில் தரப்பட்டுள்ளன.\n\n"}
{"id": "195628", "url": "https://ta.wikipedia.org/wiki?curid=195628", "title": "தனு (மாதம்)", "text": "தனு (மாதம்)\n\nகேரளத்தில் பயன்படுத்தப்படும் கொல்ல ஆண்டின் ஐந்தாவது மாதம். சூரியன் தனுசு ராசியில் நிற்கும் காலமே தனு மாதம் எனக் கணக்கிடப்படும். இது டிசம்பர் - சனவரி மாதங்களுக்கு இடையில் வரும். தமிழ் மாதங்களான மார்கழி - தை மாதங்களுக்கு இடையில் வரும். \n\nகேரளத்தில் பெண்கள் திருவாதிரை விழாக் கொண்டாடும் காலமும் இம்மாதத்தில் தான். சந்திரன் திருவாதிரை நட்சத்திரத்தில் வரும் நாள் திருவாதிரை நாள். பரமசிவன் இந்த நாளில் பிறந்ததாகச் சொல்வர். நல்ல கணவனைப் பெற திருவாதிரை நோன்பிருப்பர் பெண்கள்.\n"}
{"id": "195629", "url": "https://ta.wikipedia.org/wiki?curid=195629", "title": "பங்கர் ராய்", "text": "பங்கர் ராய்\n\nபங்கர் ராய் (Bunker Roy) இவர் இந்தியாவைச் சேர்ந்தவர். சமூக ஆர்வலர், சமூக சேவையாளர். பேர்பூட் கல்லூரியின் நிறுவனர் ஆவார். டைம் பத்திரிகை 2010 ஆம் ஆண்டின் செல்வாக்கான 100 பேரில் ஒருவர் என இவரது கல்விச் சேவைக்காக தேர்ந்தெடுத்திருந்தது..\n\nSection::::இளமைக் காலம்.\nஇவர் \"தி டூன்\" பள்ளியில் (The Doon School) 1956 முதல் 1962 வரை கல்வி கற்றார். 1962 முதல் 1967 வரை தில்லி செயிண்ட் ஸ்டீபன்ஸ் கல்லூரியில் பயின்றார்.\n\"ஸ்குவாஷ்\" விளையாட்டில் 1964-ல் தேசிய அளவில் இரண்டாமிடம் பெற்றார். உலகச் சாம்பியன் ஸ்குவாஷ் போட்டியில் இந்தியாவைப் பிரதிநிதித்து மூன்று முறை கலந்து கொண்டார்.\n\nSection::::பேர்பூட் கல்லூரி.\nஇவர் பேர்பூட் கல்லூரியைத் தொடங்கினார். வறட்சியால் பாதிக்கப்பட்ட 100 இடங்களைப் பார்வையிட்டு அது தொடர்பாக 1972-ல் ஆராய்ச்சி மையம் ஒன்றை நிறுவினார். இக்கல்லூரி மற்றும் ஆராய்ச்சி மையத்தின் நோக்கம் கிராமப்புறங்களின் தண்ணீர் தேவையைப் பூர்த்தி செய்வதும், மக்களுக்கு மருத்துவம் மற்றும் சூரிய மின் சக்தி தொடர்பாய் பயிற்சி அளிப்பதும் ஆகும். இவரது கல்லூரியில் இது வரை 30,00,000 பேர் சூரிய சக்தி பொறியாளராகவும், தையல் கலை வல்லுனராகவும், ஆசிரியர்களாகவும், கட்டிட வடிவமைப்பாளர்களாகவும் மற்றும் மருத்துவராகவும் பயிற்சி பெற்றுள்ளனர்.\n\n"}
{"id": "195630", "url": "https://ta.wikipedia.org/wiki?curid=195630", "title": "கொல்ல ஆண்டு", "text": "கொல்ல ஆண்டு\n\nகேரளத்தில் காலத்தை அறிய கொல்ல ஆண்டு முறையைப் பயன்படுத்துவர், இதை மலையாள ஆண்டு என்றும் அழைப்பர். கி.பி. 825-ல் இந்த ஆண்டு தொடங்கியதாக நம்புகின்றனர். \nவேணாட்டு அரசர் உதய மார்த்தாண்ட வர்மா என்பவர் இந்த ஆண்டினை பயன்படுத்தினார் எனக் கருதுகின்றனர். சிங்கம், கன்னி உட்பட 12 மலையாள மாதங்கள் உள்ளன.\n\n\n"}
{"id": "195655", "url": "https://ta.wikipedia.org/wiki?curid=195655", "title": "என்ன சத்தம் இந்த நேரம்", "text": "என்ன சத்தம் இந்த நேரம்\n\nஎன்ன சத்தம் இந்த நேரம், இந்தியத் தமிழ்த் திரைப்படம். இதனை எம். சரவணன் இயக்கினார்.\n\n"}
{"id": "195660", "url": "https://ta.wikipedia.org/wiki?curid=195660", "title": "அரமகளிர்", "text": "அரமகளிர்\n\nஅரமகளிர் பற்றிய குறிப்புகள் சங்கப்பாடல்களில் உள்ளன. இவற்றைத் தொகுத்து எண்ணிப் பார்க்கும்போது இக்காலத்து வழிபடப்படும் கன்னிமார் தெய்வம் நினைவுக்கு வருகிறது. \n"}
{"id": "195663", "url": "https://ta.wikipedia.org/wiki?curid=195663", "title": "சரோஜினி யோகேஸ்வரன்", "text": "சரோஜினி யோகேஸ்வரன்\n\nசரோஜினி யோகேஸ்வரன் (இறப்பு: 17 மே 1998) இலங்கைத் தமிழ் அரசியல்வாதியும், தமிழர் விடுதலைக் கூட்டணி உறுப்பினரும், முன்னாள் நாடாளுமன்ற உறுப்பினர் வெ. யோகேஸ்வரனின் மனைவியும் ஆவார்.\n\nSection::::அரசியலில்.\n1997 ஆம் ஆண்டில் இவர் யாழ்ப்பாண நகர முதல்வராகத் தேர்ந்தெடுக்கப்பட்டார். 14 ஆண்டுகளுக்குப் பின்னர் முதல் முறையாக நகர முதல்வராகப் பொறுப்பேற்றவர் இவரே.\n\nSection::::படுகொலை.\nதிருமதி யோகேஸ்வரன் 1998 மே 17 ஆம் நாள் யாழ்ப்பாணத்தில் உள்ள அவரது வீட்டில் வைத்து இனந்தெரியாத நபர்களினால் ஐந்து முறை துப்பாக்கியால் சுடப்பட்டு மருத்துவமனைக்குக் கொண்டு செல்லப்படும் வழியில் மரணமானார். விடுதலைப் புலிகளின் ஒரு பிரிவாகக் கருதப்படும் சங்கிலியன் படை என அழைக்கப்படும் ஆயுதக் குழு இவரது இறப்புக்குப் பொறுப்பெடுத்தது. தமிழீழ விடுதலைப் புலிகள் இவரது கணவர் வெ. யோகேசுவரனை 1987 ஆம் ஆண்டில் கொழும்பில் வைத்து சுட்டுக் கொன்றனர்.\n\n"}
{"id": "195668", "url": "https://ta.wikipedia.org/wiki?curid=195668", "title": "பி. எஸ். சூசைதாசன்", "text": "பி. எஸ். சூசைதாசன்\n\nபிலேசியன் சூசை சூசைதாசன் (\"Pilesiyan Sosai Soosaithasan\", 24 சூலை 1934 – 13 அக்டோபர் 2017) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார். \n\nSection::::அரசியலில்.\nசூசைதாசன் தமிழர் விடுதலைக் கூட்டணியின் வேட்பாளராக மன்னார் தொகுதியின் 1977 நாடாளுமன்றத் தேர்தலில் போட்டியிட்டு, 15,141 வாக்குகள் பெற்று நாடாளுமன்றத்துக்குத் தெரிவானார். இலங்கைத் தமிழ்ப் போராளிகளின் அழுத்தத்தாலும், தமிழ் ஈழத்துக்கு ஆதரவளிப்பதில்லை என நாடாளுமன்றத்தில் சத்தியப்பிரமாணம் எடுப்பதற்கான ஆறாம் திருத்தச் சட்டமூலத்துக்கு எதிர்ப்புத் தெரிவித்தும், கருப்பு சூலை வன்முறைகளில் சிங்கள காடையர்களினால் 3,000 தமிழ் மக்கள் கொல்லப்பட்டமைக்கு எதிர்ப்புத் தெரிவித்தும், அனைத்து தமிழர் விடுதலைக் கூட்டணி உறுப்பினர்களும் 1983 முதல் நாடாளுமன்றத்தை ஒன்றியொதுக்கல் செய்தார்கள். மூன்று மாதங்கள் நாடாளுமன்றத்துக்குச் சமூகமளிக்காத நிலையில், 1983 அக்டோபர் 22 இல் சூசைதாசன் மன்னார்த் தொகுதிக்கான நாடாளுமன்ற இருக்கைகயை இழந்தார்.\n\nசூசைதாசன் தமிழ்த் தேசியக் கூட்டமைப்பு வேட்பாளராக வன்னி மாவட்டத்தில் 2010 தேர்தலில் போட்டியிட்டார். ஆனாலும் இவர் கூட்டமைப்புப் பட்டியலில் ஆறாவதாக வந்ததனால் நாடாளுமன்றத்துக்குத் தெரிவாகவில்லை.\n"}
{"id": "195679", "url": "https://ta.wikipedia.org/wiki?curid=195679", "title": "திலோனியா", "text": "திலோனியா\n\nதிலோனியா என்பது வட இந்தியாவின் ராஜஸ்தான் மாநிலத்தில் உள்ள அஜ்மேர் மாவட்டத்தில் உள்ள ஓர் கிராமம் ஆகும்.\nஇங்கு பேர்பூட் கல்லூரி பங்கர் ராய் அவர்களால் தொடங்கப்பட்டது. இக்கிராமம் பிற பின்தங்கிய கிராமங்களுக்கு பொருளாதார மற்றும் சமூக முன்னேற்றத்திற்கு ஒரு முன்னுதாரணமாய் உள்ளது.\n\nSection::::கல்வி.\nஇக்கிராமத்தில் பகலில் இயங்கும் கல்விச் சாலைகள் மூன்று உள்ளன.\n\n"}
{"id": "195680", "url": "https://ta.wikipedia.org/wiki?curid=195680", "title": "அஜ்மீர் மாவட்டம்", "text": "அஜ்மீர் மாவட்டம்\n\nஅஜ்மீர் மாவட்டம் (Ajmer district) இந்தியாவின் ராஜஸ்தான் மாநிலத்தில் அமைந்துள்ளது. அஜ்மீர் நகரம் இம்மாவட்டத்தின் தலைநகர் ஆகும். இங்கு இந்து, இசுலாம், சமணம் ஆகிய மதத்தைச் சேர்ந்தவர்கள் வசிக்கின்றனர்.\n\nSection::::மக்கட் தொகை.\nஇம்மாவட்டத்தின் மொத்த மக்கட் தொகை 21,80,526 ஆகும்.\n\nSection::::அமைப்பு.\nஅஜ்மீர் மாவட்டம் 8,481 சதுர கிலோமீட்டர்கள் பரப்பளவு கொண்டது. இது ராஜஸ்தான் மாநிலத்தின் மையப்பகுதியில் அமைந்துள்ளது. வடக்கே நாக்பூர் மாவட்டமும், கிழக்கே ஜெய்ப்பூர் மற்றும் டோங் மாவட்டங்களும் தெற்கே பில்வாரா மாவட்டமும், மேற்கே பாலி மாவட்டமும் எல்லைகளாக அமைந்துள்ளது.\n\n"}
{"id": "195681", "url": "https://ta.wikipedia.org/wiki?curid=195681", "title": "தனிமதிப்புச் சார்பு", "text": "தனிமதிப்புச் சார்பு\n\nகணிதத்தில் தனிமதிப்புச் சார்பு (\"Absolute value function\") என்பது தரப்படும் உள்ளீடுகளுக்கு அவற்றின் தனி மதிப்புகளை வெளியீடாகத் தருகின்ற சார்பு. தனி மதிப்பு அல்லது மட்டு அல்லது எண்ணளவு என்ற கருத்துரு மெய்யெண்களுக்கு வரையறுக்கப்பட்டு, சிக்கலெண்கள், வளையங்கள், களங்கள் மற்றும் திசையன் வெளிகளுக்கு நீட்டிக்கப்படுகிறது. \n\nஏதேனுமொரு மெய்யெண் \"x\" இன் தனிமதிப்பு: \n\nஏதேனுமொரு சிக்கலெண் formula_2 (\"x\", \"y\" மெய்யெண்கள்) இன் தனிமதிப்பு:\n\nSection::::தனிமதிப்புச் சார்பு.\nமெய்யெண்களின் தனிமதிப்புச் சார்பு எங்கும் ஒரு தொடர்ச்சியான சார்பு. பூச்சியம் தவிர்த்த அனைத்து மெய்யெண்களுக்கும் இச்சார்பு வகையிடத்தக்கது. (−∞, 0] இடைவெளியில் ஓரியல்பாகக் குறையும் சார்பாகவும் [0, ∞) இடைவெளியில் ஓரியல்பாகக் கூடும் சார்பாகவும் அமையும். ஒரு மெய்யெண்ணின் தனிமதிப்பும் அம்மெய்யெண்ணின் எதிர் மெய்யெண்ணின் தனிமதிப்பும் சமம் என்பதால் மெய்யெண்ணின் தனிமதிப்புச் சார்பு ஓர் இரட்டைச் சார்பு. எனவே இச்சார்பு நேர்மாற்றத்தக்கதல்ல. மேலும் இச்சார்பு துண்டுவாரி நேரியல் சார்பு மற்றும் குவிவுச் சார்பு.\n\nமெய் மற்றும் சிக்கலெண் தனிமதிப்புச் சார்புகள் தன்னடுக்கானவை. (formula_4)\n\nSection::::குறிச்சார்புடன் தொடர்பு.\nதனிச் சார்பு ஒரு மெய்யெண்ணின் மதிப்பை மட்டுமே தருகிறது; குறியினை விட்டுவிடுகிறது. ஆனால் குறிச் சார்பு மதிப்பை விட்டுவிட்டு குறியை மட்டுமே தருகிறது. இவ்விரு சார்புகளுக்கு இடையேயுள்ள தொடர்பு:\n\nSection::::வகைக்கெழு.\n ஐத்தவிர மற்ற அனைத்து மெய்யெண்களுக்கும் தனிமதிப்புச் சார்பு வகையிடத்தக்கது. இல் இதன் வகைக்கெழு படிச்சார்பாக கிடைக்கும்.\n\n  இன் \"x\" ஐப் பொறுத்த இரண்டாம் வகைக்கெழு எங்கும் (பூச்சியத்தைத் தவிர) பூச்சியமாக இருக்கும்.\n\nSection::::எதிர்வகைக்கெழு.\nதனிமதிப்புச் சார்பின் எதிர்வகைக்கெழு:\n\nஇங்கு C, தொகையீட்டுக் காரணி.\n\n"}
{"id": "195682", "url": "https://ta.wikipedia.org/wiki?curid=195682", "title": "டோங் மாவட்டம்", "text": "டோங் மாவட்டம்\n\nடோங் (Tonk) மாவட்டம் இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். டோக் நகரம் இம்மாவட்டத்தின் தலைநகர் ஆகும். இம்மாவட்டம் ஜெய்ப்பூரில் இருந்து 100 கிலோ மீட்டர்கள் தொலைவில் அமைந்துள்ளது.\n\nSection::::எல்லைகள்.\nஇம்மாவட்டத்தில் எல்லைகளாக கிழக்கே சவாய் மதோபூர் மாவட்டமும், தென்கிழக்கே கோட்டா மாவட்டமும், வடக்கே ஜெய்ப்பூர் மாவட்டமும், தெற்கே புந்தி மாவட்டமும், தென்மேற்கே பில்வாரா மாவட்டமும், மேற்கே ஆஜ்மீர் மாவட்டமும் அமைந்துள்ளது.\n\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 14,21,711 ஆகும். இது சுவிசர்லாந்து நாட்டின் மக்கட்தொகைக்குச் சமமாகும். அல்லது அமெரிக்காவின் ஹவாய் மாகாணத்தின் மக்கட் தொகைக்குச் சமமாகும். இங்கு மக்கள் அடத்தி 198 பேர் ஒரு சதுர கிலோமீட்டருக்கு எனும் வீதத்தில் உள்ளது. கல்வியறிவு 62.46% ஆகும்.\n"}
{"id": "195683", "url": "https://ta.wikipedia.org/wiki?curid=195683", "title": "ஆளுகைக்குட்பட்ட கடற்பரப்பு", "text": "ஆளுகைக்குட்பட்ட கடற்பரப்பு\n\nகடல் சட்டம் குறித்த ஐக்கிய நாடுகள் மாநாடு (1982) இல் வரையறையின் படி, ஆளுகைக்குட்பட்ட கடற்பரப்பு (\"territorial waters\") என்பது ஒரு நாட்டின் கடல் அடித்தள மட்டத்திலிருந்து 12 கடல் மைல் (அதாவது 22.2 கிமீ, 13.8 மைல்) வரை உள்ள கடற்பரப்பாகும். ஆளுகைக்குட்பட்ட கடற்பரப்பு என்பது ஒரு நாட்டின் இறையாண்மை எல்லை ஆகும், மேலும் ஒரு நாட்டின் இறைமை ஆளுகைக்குட்பட்ட கடற்பரப்பு உள்ளடக்கிய வான்பகுதி மற்றும் கடற்படுகைக்கும் பொருந்தும்.\n\n"}
{"id": "195684", "url": "https://ta.wikipedia.org/wiki?curid=195684", "title": "பில்வாரா மாவட்டம்", "text": "பில்வாரா மாவட்டம்\n\nபில்வாரா (Bhilwara) மாவட்டம் இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். பில்வாரா நகரம் இம்மாவட்டத்தின் தலைநகர் ஆகும்.\n\nSection::::அமைப்பு.\nஇம்மாவட்டத்தின் மொத்தப் பரப்பளவு 10,455 சதுர கிலோமீட்டர்கள் ஆகும். இம்மாவட்டம் கைத்தறி ஆலைகளுக்குப் பெயர் பெற்றது.மேலும் இம்மாவட்டம் 7 துணை மாவட்டங்களாகவும் பிரிக்கப்பட்டுள்ளது.\nSection::::மக்கள் தொகை.\n2011 ஆம் ஆண்டின் மக்கட் தொகைக் கணக்கெடுப்பின்படி இம்மாவட்டத்தில் 24,10,459 பேர் வசிக்கின்றனர். இது குவைத் நாட்டின் மக்கட்தொகைக்குச் சமமாகும். அல்லது அமெரிக்காவின் நியூ மெக்சிகோ மாகாணத்தின் மக்கட்தொகைக்குச் சமமாகும். இம்மாவட்டத்தின் மக்கள் அடர்த்தி சதுர கிலோமீட்டருக்கு 230 பேர் எனும் வீதத்தில் உள்ளது. கல்வியறிவு 62.71% ஆகும்.\n"}
{"id": "195686", "url": "https://ta.wikipedia.org/wiki?curid=195686", "title": "கடல் எல்லை", "text": "கடல் எல்லை\n\nகடல் எல்லை (\"Maritime boundary\") என்பது கடற்பரப்பின் மீது நிலவியல் மற்றும் அரசியல் சார்ந்து மனிதனால் உருவாக்கப்பட்ட இரு நாடுகளுக்கிடையேயான பிரிவாகும். கடல் எல்லை ஒரு நாட்டின் கடல்சார் உயிர் மற்றும் கனிம வளங்களின் மீதும், கடற்பரப்பின் மீதான சட்டங்களுக்கும் உரிய அந்நாட்டின் உரிமையை நிலை நாட்டுகிறது. கடல் எல்லை ஆனது ஒரு நாட்டின் ஆளுகைக்குட்பட்ட கடற்பரப்பு, அண்மை கடற்பரப்பு, பொருளாதார தனியுரிமை பகுதி மற்றும் கண்டத் திட்டு என்று நான்கு பகுதிகளாக வரையறுக்கப்படுகிறது.\n\nSection::::ஆளுகைக்குட்பட்ட கடற்பரப்பு.\nகடல் சட்டம் குறித்த ஐக்கிய நாடுகள் மாநாடு (1982) இல் வரையறையின் படி, ஆளுகைக்குட்பட்ட கடற்பரப்பு (territorial waters) என்பது ஒரு நாட்டின் கடற்கரை அடித்தள மட்டத்திலிருந்து 12 கடல் மைல் (அதாவது 22.2 கிமீ, 13.8 மைல்) வரை உள்ள கடற்பரப்பாகும். ஆளுகைக்குட்பட்ட கடற்பரப்பு என்பது ஒரு நாட்டின் இறையாண்மை எல்லை ஆகும், மேலும் ஒரு நாட்டின் இறைமை ஆளுகைக்குட்பட்ட கடற்பரப்பு உள்ளடக்கிய வான்பகுதி மற்றும் கடற்படுகைக்கும் பொருந்தும்.\n\nSection::::அண்மை கடற்பரப்பு.\nஅண்மை கடற்பரப்பு (contiguous zone) என்பது ஆளுகைக்குட்பட்ட கடற்பரப்பின் வெளிப்புறத்திலிருந்து அடுத்த 12 கடல் மைல் (அதாவது ஒரு நாட்டின் கடற்கரை அடித்தள மட்டத்திலிருந்து 24 கடல் மைல்) உள்ள கடல் நீர்ப்பரப்பாகும். அண்மை கடற்பரப்பில் ஒரு நாடு அதன் சுங்க, நிதி வரவு, குடியமர்தல் மற்றும் சுகாதார சட்ட மற்றும் விதிமுறை மீறல்களை தடுக்கவும், கண்காணிக்கும் வரையறை பெற்றுள்ளது.\n\nSection::::பொருளாதார தனியுரிமை பகுதி.\nபொருளாதார தனியுரிமை பகுதி (Exclusive Economic Zone - EEZ) ஒரு நாட்டின் கடற்கரை அடித்தள மட்டத்திலிருந்து அதிகபட்சமாக 200 கடல் மைல் தூரம் வரை பரவியுள்ள கடற்பரப்பாகும். இஃது அண்மை கடற்பரப்பையும் உள்ளடக்கியுள்ளது. இப்பகுதியின் மீன் வளம், கனிம வளம், பெட்ரோலிய ஆய்வு போன்ற அனைத்து வளங்கள் மீதான உரிமைகளையும் மற்றும் இவ்வளங்கள் சார்ந்த கழிவு மேலாண்மையையும் அந்த நாடே கட்டுப்படுத்துகிறது. எனினும் இப்பகுதியின் வழியாக வேறு நாட்டின் கப்பல்கள் பயணிக்கவோ அல்லது ஐக்கிய நாடுகளின் விதிகளுக்குட்பட்டு இக்கடற்பரப்பில் வேறு நாடுகள் கழிவுகளை கொட்டாவோ தடை செய்யும் அதிகாரம் இல்லை.\n\n\n"}
{"id": "195691", "url": "https://ta.wikipedia.org/wiki?curid=195691", "title": "சரோஜினி வரதப்பன்", "text": "சரோஜினி வரதப்பன்\n\nசரோஜினி வரதப்பன் (\"Sarojini Varadappan\", செப்டம்பர் 21, 1921 - அக்டோபர் 17, 2013) தமிழகத்தைச் சேர்ந்த சமூக சேவகி ஆவார். இவர் தமிழக முன்னாள் முதல்வர் பக்தவத்சலத்தின் மகளாவார்.\n\nSection::::இளமைக் காலம்.\nசரோஜினி செப்டம்பர் 21, 1921 ஆம் ஆண்டு பக்தவத்சலம், ஞானசுந்தராம்பாள் ஆகியோருக்கு மகளாகப் பிறந்தார். ஒன்பதாம் வகுப்பு வரை லேடி சிவசாமி பெண்கள் பள்ளியில் படித்த இவர், அதன் பிறகு படிப்பை கைவிட்டார். இவர் தனி ஆசிரியர் மூலமாக இந்தியில் விசாரத் பயின்றார். இவர் இந்திய தேசிய காங்கிரசு அமைப்பிலும், காங்கிரசு சேவை தளத்திலும் தன்னுடைய ஆரம்ப காலத்தில் இருந்தார்.\n\nசிறிய வயதிலேயே தன்னுடைய உறவினரான வரதப்பன் என்பவரை மணந்தார்.\n\nசரோஜினி தன்னுடைய திருமணத்திற்குப் பிறகு மைசூர் பல்கலைக்கழகம் வாயிலாக அரசறிவியல் துறையில் முதுகலை பயின்றார். சென்னைப் பல்கலைக்கழகத்தில் வைஷ்ணவத்திலும் முதுகலைப் பட்டம் பெற்றார். தன்னுடைய 80-வது அகவையில் \"சமூக சேவை மற்றும் நாராயணன் இயக்கம்\" என்ற தலைப்பில் முனைவர் பட்டத்திற்கான முன்மொழிவை வைத்தார்.\n\nSection::::இசை.\nசரோஜினி, பாரூர் சுந்தரம் ஐயர் என்பவரிடம் இசையை முறையாக பயின்றார். இவர் காங்கிரசு கூட்டங்களில் வாழ்த்துப் பாடல்களை பாடியுள்ளார். இவர் சத்ரிய பாடங்களையும், தமிழ்ப் பாடங்களையும் மைலாப்பூர் கவுரி அம்மாவிடமும், பாரதியார் பாடல்களை கிருஷ்ணா ஐயரிடமும், இந்தி பஜன்களை வீனா விசாலாக்‌ஷியிடமும் பயின்றார்.\n\nSection::::சமூக சேவை.\nதன்னுடைய சிறிய வயதிலிருந்தே சமூக சேவையில் ஈடுபாடு கொண்டிருந்தார். இவருடைய தாயார் ஞானசுந்தராம்பாள் உமன்ஸ் இந்தியா அசோசியேசன் (Women's India Association (WIA)) என்ற அமைப்பில் இருந்ததால், சரோஜினியும் அவருடன் இணைந்து கொண்டார். அவ்வமைப்பின் தலைவராக உயர்ந்தார். சரோஜினியின் தலைமையில், இவ்வமைப்பின் கிளை நான்கிலிருந்து எழுபத்தியாறாக உயர்ந்தது. இவர் மைலாப்பூர் அகாதமியின் தலைவராகவும் இருந்தார்.\n\nசரோஜினி, இந்திய செஞ்சிலுவைச் சங்கத்தில் 35 வருடத்திற்கு மேலாக இருந்தார். மாரி சன்னா ரெட்டி ஆளுநராக இருந்தபோது இவர் இச்சங்கத்தின் தலைவராக நியமிக்கப்படார். அதுவரையில் ஆளுநர்களின் மனைவியரே அப்பதவியை ஏற்றுவந்தனர். சன்னா ரெட்டியின் மனைவியும், சரோஜினிக்கு ஆதரவு தெரிவித்தார்.\n\nSection::::விருதுகள்.\nசரோஜினிக்கு, இந்திய அரசால் வழங்கப்படும் நாட்டின் நான்காவது உயரிய குடியியல் விருதான பத்ம ஸ்ரீ விருது, 1973 ஆம் ஆண்டு வழங்கப்பட்டது. பின்னர் இவருக்கு, 2004 ஆம் ஆண்டு ஜம்னாலால் பஜாஜ் விருது மற்றும் 2009 ஆம் ஆண்டு, பத்ம பூசன் ஆகியவை இவருடைய சமூக சேவையை பாராட்டி வழங்கப்பட்டது.\n\nSection::::இறப்பு.\nஉடல்நலக்குறைவு காரணமாக தன்னுடைய 92வது அகவையில், 2013 ஆம் ஆண்டு அக்டோபர் 17 ஆம் நாள் இறந்தார்.\n"}
{"id": "195695", "url": "https://ta.wikipedia.org/wiki?curid=195695", "title": "சன்மார்க்க போதினி (இதழ்)", "text": "சன்மார்க்க போதினி (இதழ்)\n\nசன்மார்க்க போதினி என்பது இலங்கை, யாழ்ப்பாணத்தில் இருந்து தமிழில் வெளிவந்த ஒரு மாத இதழாகும். இவ்விதழ் 1884 ஆம் ஆண்டு முதல் ச. தம்பிமுத்து (1857-1937) என்பவரால் அச்சுவேலியில் அச்சிடப்பட்டு வெளிவந்தது. 47 ஆண்டுகள் இவ்விதழ் வெளிவந்தது.\n\nசன்மார்க்க போதினியில் சுவாமி ஞானப்பிரகாசர் தொடராக எழுதிய சில கட்டுரைகள் பின்னர் \"யாழ்ப்பாண வைபவ விமரிசனம்\" என்ற பெயரில் நூலாக வெளியிடப்பட்டது.\n"}
{"id": "195700", "url": "https://ta.wikipedia.org/wiki?curid=195700", "title": "சவாய் மாதோபூர் மாவட்டம்", "text": "சவாய் மாதோபூர் மாவட்டம்\n\nசவாய் மதோபூர் மாவட்டம் (Sawai Madhopur district) இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். சவாய் மாதோபூர் நகரம் இம்மாவட்டத்தின் தலைநகர் ஆகும். இந்தியாவிலுள்ள மிகவும் பிற்படுத்தப்பட்ட 640 மாவட்டங்களில் இதுவும் ஒன்றாகும்.\n\nSection::::அமைப்பு.\nஇம்மாவட்டத்தின் எல்லைகளாக வடக்கே டெளசா மாவட்டமும், வடகிழக்கே கரெளலி மாவட்டமும் மேற்கே சம்பல் நதியும், தென்மேற்கே கோட்டா மாவட்டமும், தென்கிழக்கே புந்தி மாவட்டமும் கிழக்கே டோங் மாவட்டமும் அமைந்துள்ளது. \nSection::::வட்டங்கள்.\nசவாய் மதோபூர் மாவட்டம் 8 வருவாய் வட்டங்களாக (தாசில்கள்) பிரிக்கப்பட்டுள்ளது.:\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 13,38,114 ஆகும். இது மொரீசியஸ் நாட்டின் மக்கள் தொகைக்குச் சமமாகும். மக்கள் அடர்த்தி ஒரு சதுர கிலோமீட்டருக்கு 297 எனும் வீதத்தில் உள்ளது. கல்வியறிவு 66.19% ஆகும்.\n"}
{"id": "195702", "url": "https://ta.wikipedia.org/wiki?curid=195702", "title": "கோட்டா மாவட்டம்", "text": "கோட்டா மாவட்டம்\n\nகோட்டா மாவட்டம் (Kota) இந்தியாவின் ராஜஸ்தான் மாநிலத்தில் அமைந்துள்ள ஒரு மாவட்டமாகும். கோட்டா நகரம் இம்மாவட்டத்தின் தலைநகரம் ஆகும்.\n\nSection::::அமைப்பு.\nஇம்மாவட்டத்தின் எல்லைகளாக வடக்கே புந்தி மாவட்டமும், கிழக்கே பரான் மாவட்டமும், தெற்கே ஜலாவார் மாவட்டமும், மேற்கே சித்தோர்கார் மாவட்டமும் அமைந்துள்ளது. \n\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 19,50,491 ஆகும்., இது அமெரிக்காவின் நியூ மெக்சிகோ மாகாணத்தின் மக்கட் தொகைக்குச் சமமாகும். மக்கள் அடர்த்தி சதுர கிலோமீட்டருக்கு 374 எனும் வீதத்தில் உள்ளது.கல்வியறிவு 77.48% ஆகும்.\n"}
{"id": "195703", "url": "https://ta.wikipedia.org/wiki?curid=195703", "title": "பூந்தி மாவட்டம்", "text": "பூந்தி மாவட்டம்\n\nபுந்தி மாவட்டம் (Bundi) இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். பூந்தி நகரம் இம்மாவட்டத்தின் தலைமையிடம் ஆகும்.\n\nSection::::அமைப்பு.\nஇம்மாவட்டத்தின் மொத்தப் பரப்பளவு 5550 சதுர கிலோமீட்டர்கள். மக்கட்தொகை 11,13,725 ஆகும்\nSection::::எல்லைகள்.\nஇம்மாவட்டத்தில் எல்லைகளாக கிழக்கே கோட்டா மாவட்டமும், வடக்கே [டோங் மாவட்டம்|டோங்]] மாவட்டமும், தெற்கே புந்தி மாவட்டமும், தென்மேற்கே சித்தோர்கார் மாவட்டமும், மேற்கே பில்வாரா மாவட்டமும் அமைந்துள்ளது.\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 11,13,725 ஆகும்.இது சைப்ரசு நாட்டின் மக்கட்தொகைக்குச் சமமாகும். இங்கு மக்கள் அடத்தி 193 பேர் ஒரு சதுர கிலோமீட்டருக்கு எனும் வீதத்தில் உள்ளது.கல்வியறிவு 62.31% ஆகும்.\n"}
{"id": "195704", "url": "https://ta.wikipedia.org/wiki?curid=195704", "title": "சித்தோர்கார் மாவட்டம்", "text": "சித்தோர்கார் மாவட்டம்\n\nசித்தோர்கார் மாவட்டம் (Chittorgarh) இந்தியாவின் ராஜஸ்தான் மாநிலத்தில் அமைந்துள்ள மாவட்டம் ஆகும். வரலாற்றுச் சிறப்புமிக்க சித்தோர்கார் நகரம் இம்மாவட்டத்தின் தலைநகர் ஆகும்\n\nSection::::அமைப்பு.\nஇமாவட்டத்தின் மொத்தப் பரப்பளவு 10,856 சதுர கிலோமீட்டர்கள் ஆகும். இந்தியாவின் பிற்படுத்தப்பட்ட 640 மாவட்டங்களுள் இம்மாவட்டமும் ஒன்றாக வகைப்படுத்தப்பட்டுள்ளது.\n\nSection::::எல்லைகள்.\nஇம்மாவட்டத்தின் எல்லைகளாக கிழக்கே ராட்லம் மாவட்டமும், மேற்கே நீமுச் மற்றும் மாண்சவுர் மாவட்டமும், தெற்கே பிரதாப்கார் மாவட்டமும், வடக்கே பில்வாரா மாவட்டமும் அமைதுள்ளது.\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கள் தொகை 15,44,392 ஆகும். இது அமெரிக்காவின் ஹவாய் மாகாணத்தின் மக்கட் தொகைக்குச் சமமாகும். மக்கள் அடர்த்தி சதுர கிலோமீட்டருக்கு 193 எனும் வீதத்தில் உள்ளது. கல்வியறிவு 62.51% ஆகும்.\n\n"}
{"id": "195705", "url": "https://ta.wikipedia.org/wiki?curid=195705", "title": "பாரான் மாவட்டம்", "text": "பாரான் மாவட்டம்\n\nபரான் மாவட்டம் (Baran) இந்தியாவின் ராஜஸ்தான் மாநிலத்தில் அமைந்துள்ள ஒரு மாவட்டமாகும். பரான் நகரம் இம்மாவட்டத்தின் தலைநகரம் ஆகும்.\nSection::::காலநிலை.\nஇம்மாவட்டத்தில் பருவமழைக் காலங்களைத் தவிர்த்து மற்ற நேரங்களெல்லாம் வறண்ட வானிலையே காணப்படும். ஜூன் முதல் செப்டம்பர் வரையிலான காலம் பருவமழைக் காலமாகும். சராசி மழையளவு 895.2 மில்லிமீட்டர்களாகும். சனவரி மாதஹ்ம் மிக்குளிரான மாதமாகும் . அந்த நேரத்தில் வெப்பநிலை குறைந்த பட்சமாக 10.6 டிகிரி செல்சியஸாகவும் ஆகவும் அதிகபட்ச வெப்பநிலை 24.3 டிகிரி செல்சியஸாகவும் இருக்கும்.\nSection::::விமான நிலையங்கள்.\nஇம்மாவட்டத்திற்கு அருகிலுள்ள விமான நிலையங்கள்,\nபோன்றவை ஆகும்.\nSection::::தொலைவு.\nஇம்மாவட்டம், \nஅமைந்துள்ளது. \nSection::::சுற்றுலாக் காலம்.\nஇம்மாவட்டத்தில் செப்டம்பர் முதல் மார்ச் வரையிலான மாதங்கள் சுற்றுலாவுக்கு ஏற்ற மாதங்களாகக் கருதப்படுகிறது.\n"}
{"id": "195708", "url": "https://ta.wikipedia.org/wiki?curid=195708", "title": "ஜாலாவார் மாவட்டம்", "text": "ஜாலாவார் மாவட்டம்\n\nசலாவார் மாவட்டம் (Jhalawar-ஜலாவார்) இந்தியாவின் ராஜஸ்தான் மாநிலத்தில் அமைந்துள்ள 33 மாவட்டங்களில் ஒரு மாவட்டமாகும். வரலாற்றுச் சிறப்புமிக்க ஜலாவார் நகரம் இம்மாவட்டத்தின் தலைநகரம் ஆகும்.\n\nSection::::எல்லைகள்.\nஇம்மாவட்டத்தின் எல்லைகளாக வடமேற்கே கோட்டா மாவட்டமும், வடகிழக்கே பரான் மாவட்டமும், கிழக்கே குணா மாவட்டமும், தெற்கே ராஜ்கார் மர்றும் ஷாஜாபூர் மாவட்டமும் அமைந்துள்ளது. \nSection::::வட்டங்கள் (தாலுகாக்கள்).\nஇம்மாவட்டம்,\nஆகிய ஆறு தாலுகாக்களாகப் பிரிக்கப்பட்டுள்ளது.\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 14,11,327 ஆகும்.இது சுவிட்ஸர்லாந்து நாட்டின் மக்கட் தொகைக்குச் சமமாகும். மக்கள் அடர்த்தி சதுர கிலோமீட்டருக்கு 227 எனும் வீதத்தில் உள்ளது.கல்வியறிவு 62.13% ஆகும்.\n\nSection::::பழங்குடியினர்.\nஇம்மாவட்டத்தில் பல பழங்குடியின மக்கள் வசித்து வருகின்றனர். அவர்களுள் மீனாஸ் மற்றும் பில்ஸ் எனும் பழங்குடி இனத்தவர் பெரும்பான்மையினாராய் உள்ளனர்.\n"}
{"id": "195709", "url": "https://ta.wikipedia.org/wiki?curid=195709", "title": "குற்ற ஒப்புதல் பக்கம்", "text": "குற்ற ஒப்புதல் பக்கம்\n\nகுற்ற ஒப்புதல் பக்கங்கள் (\"Confession Pages\") பேஸ்புக் போன்ற சமூக வலைத்தளங்களில் பிரபலமடைந்து வருகின்றன. \nபெரும்பாலும் கல்வி நிலையங்களில் பயிலும் அல்லது பயின்ற மாணவர்கள் தங்கள் அடையாளத்தை வெளிப்படுத்தாமல் குற்ற ஒப்புதல் புரிய இவை பயன்படுத்தப்படுகின்றன. மாணவர்கள் தங்கள் மனத்தைத் திறந்து இவ்வாறு செய்வது ஒரு புறம் வரவேற்கப்பட்டாலும் அவற்றில் உபயோகப்படுத்தும் மொழிநடை மற்றும் தனிநபர் தாக்குதல்களால் பல்வேறு தரப்புகளில் இருந்து எதிர்ப்பு கிளம்பியுள்ளது.\n"}
{"id": "195712", "url": "https://ta.wikipedia.org/wiki?curid=195712", "title": "அன்னக்கிளி", "text": "அன்னக்கிளி\n\nஅன்னக்கிளி பெயரில் உள்ள கட்டுரைகள்:\n\n"}
{"id": "195713", "url": "https://ta.wikipedia.org/wiki?curid=195713", "title": "அன்னக்கிளி (நூல்)", "text": "அன்னக்கிளி (நூல்)\n\nஅன்னக்கிளி, வல்லிக்கண்ணன் எழுதி, இமயப்பதிப்பகத்தால் வெளியிடப்பட்ட நாட்டுடைமையாக்கப்பட்ட நூலாகும். இந்நூல் 1962-ம் ஆண்டு டிசம்பர் மாதம் வெளியிடப்பட்டது.\n\nஇது ஒரு வரலாற்று கற்பனைக் கதையாகும். இக்கதை சிங்கப்பூரில் உள்ள தமிழ் முரசு என்னும் பத்திரிக்கையில் வெளியான தொடர் கதையாகும்.\n\n"}
{"id": "195714", "url": "https://ta.wikipedia.org/wiki?curid=195714", "title": "குனா மாவட்டம்", "text": "குனா மாவட்டம்\n\nகுனா மாவட்டம் (Guna) இந்தியாவின் மத்தியப் பிரதேசம் மாநிலத்தில் அமைந்துள்ள 50 மாவட்டங்களுள் ஒன்று ஆகும். இதன் தலைமையகம் குனா என்னும் நகரத்தில் உள்ளது. இம்மாவட்டத்திலிருந்து சில பகுதிகள் 2003 ஆம் ஆண்டு ஆகஸ்டு மாதம் 15 ஆம் நாள் அசோக்நகர் மாவட்டம் என பிரிக்கப்பட்டது.\n\nSection::::அமைப்பு.\nஇம்மாவட்டம் 6485 சதுர கிலோமீட்டர்கள் பரப்பளவு கொண்டது. இம்மாவட்டத்தில் எல்லைகளாக\nஅமைந்துள்ளன.\n\nSection::::வட்டங்கள்.\nஇம்மாவட்டம் 4 தாலுகாக்களாகப் பிரிக்கப்பட்டுள்ளது.\n\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 12,40,938 ஆகும். மக்கள் அடர்த்தி சதுர கிலோமீர்டருக்கு 194 என்ற விகிதத்தில் உள்ளது. கல்வியறிவு 65.15% ஆகும்.\n\n"}
{"id": "195715", "url": "https://ta.wikipedia.org/wiki?curid=195715", "title": "அசோக்நகர் மாவட்டம்", "text": "அசோக்நகர் மாவட்டம்\n\nஅசோக்நகர் மாவட்டம் (Ashoknagar, இந்தி:अशोकनगर जिला) மாவட்டம் இந்தியாவின் மத்தியப் பிரதேசம் மாநிலத்திலுள்ள மாவட்டங்களுள் ஒன்று ஆகும். இம்மாவட்டத்தின் தலைநகரம் அசோக்நகர் ஆகும். இம்மாவட்டமானது 2003 ஆம் வருடம் ஆகத்து மாதம் 15 ஆம் தியதி குனா மாவட்டத்திலிருந்து பிரிக்கப்பட்டது.\n\nஇம்மாவட்டம் புந்தேல்கண்ட் புவியியல் பகுதியில் அமைந்துள்ளது\n\nSection::::அமைப்பு.\nஇம்மாவட்டத்தின் மொத்த பரப்பளவு 4773.94 சதுர கிலோமீட்டர்கள் ஆகும். இம்மாவட்டத்தின் மேற்கே சிந்து நதியும், கிழக்கே பேட்வா ஆறும் ஓடுகிறது.\n\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இம்மாவட்டத்தின் மொத்த மக்கட்தொகை 6,88,920 ஆகும்.\n\nSection::::வரலாறு.\nஇம்மாவட்டமானது 2003 ஆம் வருடம் ஆகத்து மாதம் 15 ஆம் தியதி குணா மாவட்டத்திலிருந்து பிரிக்கப்பட்டது. பண்டையக் காலத்தில் இப்பகுதியானது சிந்தியா குடும்பத்தினரால் ஆளப்பட்டது. இது குவாலியர் பகுதிக்கு உட்பட்டிருந்தது. அசோகர் உஜ்ஜயினி வெற்றிக்குப் பிறகு இரவு இங்கே தங்கியதால் இவ்விடத்திற்கு அசோக்நகர் எனப் பெயர் வந்தது.\n\nSection::::காலநிலை.\nஇம்மாவட்டத்தின் சராசரி வெப்பநிலை கோடைக்காலத்தில் 47 டிகிரி செல்சியசாகவும் குளிர்காலத்தில் 4 டிகிரி செல்சியசாகவும் இருக்கும்.\n\nSection::::உட்பிரிவுகள்.\nஇந்த மாவட்டத்தை வட்டங்களாகப் பிரித்துள்ளனர். அவை அசோக்நகர், சன்தேரி, முங்காவ்லி, இசாகட் ஆகியன.\n\nஇந்த மாவட்டம் மத்தியப் பிரதேச சட்டமன்றத்துக்கு மூன்று தொகுதிகளின் மூலம் முன்னிறுத்தப்படுகிறது.\n"}
{"id": "195716", "url": "https://ta.wikipedia.org/wiki?curid=195716", "title": "தமிழகம்.வலை", "text": "தமிழகம்.வலை\n\nதமிழகம்.வலை (thamizhagam.net ) என்பது தமிழகம் ஊடக நிறுவனத்தின் இணைய தளமாகும். தமிழைப் பாதுகாக்கவும், பயன்படுத்தவும் உலகத் தமிழர்களை ஓர் இயக்கமாக ஒருங்கிணைக்கவும், தமிழர்களின் குமுக, பொருளியல் வாழ்க்கை, கல்வெட்டு முதல் கணினி வரைத்தொடரும் தமிழின் ஓட்டத்தில், இணையதளத்தில் தமிழின் மேம்பாட்டிற்கும், உலக அளவிலுள்ள தமிழ் இணையங்களின் ஒருங்கிணைப்பிற்கும் பாலமாகத் திகழவும் இத்தளம் பயன்படுகிறது.\n\nஇத்தளம் அறிவியல் விழிப்புணர்வு, சூழியல், இயற்கை வேளாண்மை, தமிழ் மருத்துவம், மாந்த உரிமைகள், தமிழின் தொன்மையான கலை, இலக்கியங்களை உலக அளவில் திரட்டி போன்றவற்றைக் கொண்டுள்ளது.\n\n"}
{"id": "195729", "url": "https://ta.wikipedia.org/wiki?curid=195729", "title": "க. தா. லிங்கநாதன்", "text": "க. தா. லிங்கநாதன்\n\nகந்தர் தாமோதரம்பிள்ளை லிங்கநாதன் (\"Kanthar Thamotharampillai Linganathan\") இலங்கைத் தமிழ் அரசியல்வாதியும், மாகாண சபை உறுப்பினரும் ஆவார்.\n\nSection::::வாழ்க்கைக் குறிப்பு.\nலிங்கநாதன் வவுனியா மாவட்டம் நெடுங்கேணியில் வேளாண்மைக் குடும்பம் ஒன்றில் பிறந்தவர். அன்றைய ஈழப்போர்ச் சூழலில் இவர் 1983 ஆம் ஆண்டில் தமிழீழ மக்கள் விடுதலைக் கழகத்தில் (புளொட்) விசு என்ற பெயரில் சேர்ந்து ஆயுதப் போராட்டத்தில் இணைந்து கொண்டார்.\n\nSection::::அரசியலில்.\nபல போராட்ட அமைப்புகள் சனநாயக அரசியலுக்குத் திரும்பிய வேளையில் லிங்கநாதனும் 1994 ஆம் ஆண்டில் வவுனியா நகரசபைத் தலைவராகத் தேர்ந்தெடுக்கப்பட்டார். இரண்டாவது தடவையாகவும் நகரசபை உறுப்பினராகத் தேர்தெடுக்கப்பட்டார். பின்னர் சிறிது காலம் அரசியலில் இருந்து ஒதுங்கியிருந்தார்.\n\nலிங்கநாதன் 2013 வட மாகாண சபைத் தேர்தலில் தமிழீழ மக்கள் விடுதலைக் கழகத்தினால் பரிந்துரைக்கப்பட்டு தமிழ்த் தேசியக் கூட்டமைப்பின் வேட்பாளராக வவுனியா மாவட்டத்தில் போட்டியிட்டு 11,901 விருப்பு வாக்குகள் பெற்று வட மாகாண சபை உறுப்பினரானார். இவர் 2013 அக்டோபர் 14 ஆம் நாள் மாகாண சபை உறுப்பினராக புளொட் அமைப்பின் செயலாளர் முன்னிலையில் வவுனியாவில் பதவியேற்றுக் கொண்டார்.\n"}
{"id": "195731", "url": "https://ta.wikipedia.org/wiki?curid=195731", "title": "பேட்வா ஆறு", "text": "பேட்வா ஆறு\n\nபேட்வா ஆறு (Betwa River) வட இந்தியாவில் ஓடும் ஆறு ஆகும். இது யமுனை நதியின் கிளை ஆறு ஆகும். இதன் மறு பெயர் வெட்ராவதி (Vetravati) ஆறு ஆகும். இது மத்தியப் பிரதேசத்தில் உள்ளது. இந்த ஆறானது கடைசியில் கென் ஆற்றுடன் இணைகிறது.\n\nSection::::வரலாறு.\nசமஸ்கிருதத்தில் பேட்வா என்றால் \"வெட்ராவதி\" என்று பொருள். இந்த ஆற்றைப் பற்றி மகாபாரதத்தில் குறிப்புகள் உள்ளன. வெறாவதி என்பதற்கு \"சுக்திமதி\" என்று பொருள். இந்த நதிக் கரையானது இடம்பெயரும் நீர்ப் பறவைகளுக்கு முக்கிய நீர் நிலையாக விளங்குகிறது.\n\nSection::::நதி நீர் வாரியம்.\nஇந்த ஆறானது மொத்தம் 590 கிலோமீட்டர்கள் நீளமுடையது. இதில் 232 கிலோமீட்டர்கள் மத்தியப் பிரதேசத்திலும் மீதி 358 கிலோமீட்டர்கள் உத்திரம் பிரதேசத்திலும் ஓடுகிறது. உத்திரப் பிரதேசம் மற்றும் மத்தியப் பிரதேசம் அரசுகளுக்கு இடையேயான உடன்படிக்கையின் படி 1973 ஆம் ஆண்டு பேட்வா நதிநீர் வாரியம் அமைக்கப்பட்டது.\n\nSection::::நதிகள் இணைப்பு.\nமத்தியப் பிரதேச மாநிலத்தின் நதிகள் இணைப்புத் திட்டத்தின் கீழ் இந்த ஆறானது கென் ஆற்றுடன் இணைக்கப்பட்டது. இதில் கட்டப்பட்டுள்ள மடாடிலா அணையானது மத்தியப் பிரதேசம் மற்றும் உத்திரப் பிரதேசம் ஆகிய மாநிலங்களின் நிருவாகத்தின் கீழ் வருகிறது.\n\nSection::::அணைகள்.\nஇந்த ஆற்றின் குறுக்கே,\nஆகிய அணைகள் கட்டப்பட்டுள்ளன.\n"}
{"id": "195733", "url": "https://ta.wikipedia.org/wiki?curid=195733", "title": "சில்லுனு ஒரு சந்திப்பு", "text": "சில்லுனு ஒரு சந்திப்பு\n\nசில்லுனு ஒரு சந்திப்பு, பிப்ரவரி 14 2013 அன்று வெளியான இந்தியத் தமிழ் திரைப்படம். இதனை ரவி நல்லின் இயக்கினார்.\n\n"}
{"id": "195736", "url": "https://ta.wikipedia.org/wiki?curid=195736", "title": "வெள்ளாவி (புதினம்)", "text": "வெள்ளாவி (புதினம்)\n\nவெள்ளாவி நாவல் எழுத்தாளர் விமல் குழந்தைவேலால் எழுதப்பட்டது. இந்நூலின் முதல் பதிப்பு 2004 ஆம் ஆண்டு ஜூலை மாதம் வெளியானது. உயிர்மை பதிப்பகம் இந்நூலை வெளியிட்டிருந்தது. இந்நூல் 216 பக்கங்களைக் கொண்டது.\n\nSection::::முன்னுரை.\nஇந்நூலுக்கு \"மண்ணிலிருந்து மரங்கள் முளைக்கின்றன...\" எனும் தலைப்பில் முன்னுரை எழுதப்பட்டுள்ளது. அதில்,\n\nஎனக் குறிப்பிடுகிறார்.\n"}
{"id": "195851", "url": "https://ta.wikipedia.org/wiki?curid=195851", "title": "கிருஷ்ணகுடியில் ஒரு பிரணயகாலத்து", "text": "கிருஷ்ணகுடியில் ஒரு பிரணயகாலத்து\n\nஇது 1997ல் வெளியான மலையாளத் திரைப்படம். ஜெயராம், மஞ்சு வார்யர் ஆகியோர் முதன்மை வேடங்களில் நடித்துள்ளனர்.\n\n\nSection::::பாடல்கள்.\nகிரீஷ் புத்தஞ்சேரி எழுதிய பாடல்களுக்கு வித்யாசாகர் இசையமைத்துள்ளார்.\n"}
{"id": "195853", "url": "https://ta.wikipedia.org/wiki?curid=195853", "title": "மாரி சன்னா ரெட்டி", "text": "மாரி சன்னா ரெட்டி\n\nமுனைவர். மாரி சன்னா ரெட்டி (\"Marri Channa Reddy\", 1919–1996) இந்தியாவின் பல மாநிலங்களில் முனைப்பாக இயங்கிய இந்திய தேசிய காங்கிரசு கட்சியைச் சேர்ந்த ஓர் அரசியல்வாதி ஆவார். உத்திரப் பிரதேசம் (1974–1977), பஞ்சாப் (1982–1983), இராசத்தான் (பெப்ரவரி 1992 - மே 1993) மாநில ஆளுநராகப் பணியாற்றி 1993ஆம் ஆண்டு முதல் தமது மரணம் வரை தமிழக ஆளுநராக பணியாற்றியவர். ஆந்திரப் பிரதேச முதல்வராக 1978 முதல் 1980 வரையும் மீண்டும் 1989 முதல் 1990 வரையும் பணியாற்றியுள்ளார்.\n\n1960களில் ஆந்திரப் பிரதேசத்தில் தெலுங்கானா இயக்கத்தில் பங்கேற்ற முன்னோடிகளில் இவரும் ஒருவர்.\n"}
{"id": "195856", "url": "https://ta.wikipedia.org/wiki?curid=195856", "title": "மோனிகா (நடிகை)", "text": "மோனிகா (நடிகை)\n\nமோனிகா (பிறப்பு ரேகா மருதைராஜ்; 25 ஆகஸ்டு 1987) என்பவர் ஒரு இந்தியா நடிகையாவார். இவர் தன்னுடைய திரை வாழ்க்கையை தமிழ் மொழிப் படங்களில் துவங்கினார். 1990களில் குழந்தை நட்சத்திரமாகவும், 2000ல் திரைப்படங்களில் முக்கிய கதாபாத்திரத்திலும் நடித்தார். அழகி திரைப்படம் மூலமாக புகழ்பெற்ற நடிகையானார். அதையடுத்து \"இம்சை அரசன் 23ம் புலிகேசி\" மற்றும் \"சிலந்தி\" ஆகிய படங்களிலும் நடித்து புகழ்பெற்றார். சமீபத்தில் தன்னுடைய பெயரை பார்வனா என்று மாற்றம் செய்தார்; ஆனால் 5/30/2014 அன்று இவர் இசுலாம் மதத்துக்கு மாறியுள்ளதால் தன் பெயரை ரகிமா என மாற்றிக் கொண்டார்.\n"}
{"id": "195860", "url": "https://ta.wikipedia.org/wiki?curid=195860", "title": "அரசறிவியல்", "text": "அரசறிவியல்\n\nஅரசறிவியல் (\"political science\") என்பது நாடு, அரசாங்கம், அரசியல் மற்றும் அரசுக் கொள்கைகள் போன்றவற்றைப் பயிலும் ஒரு சமூக அறிவியல் கற்கை நெறி ஆகும். இது குறிப்பாக அரசியல் கொள்கை, மற்றும் நடைமுறை, அரசாட்சி முறைமைகளைப் பற்றிய ஆலசல், அரசியல் போக்கு, கலாசாரம் போன்றவற்றைப் பற்றி விரிவாக ஆராய்கிறது. அரசறிவியல் பொருளியல், சட்டம், சமூகவியல், வரலாறு, மானிடவியல், பொது நிர்வாகம், பன்னாட்டு உறவுகள், உளவியல், மற்றும் அரசியல் தத்துவம் போன்ற பல நெறிகளுடன் பிணைந்துள்ளது. இது ஒரு நவீன கற்கையாக விளங்குகின்ற போதிலும் இதன் தோற்றத்தை பண்டைய கிரேக்கத்தின் வரலாற்றிலிருந்தே அறிந்து கொள்ள முடிகின்றது. அரசியலின் ஆங்கிலப் பதமான பாலிடிக்ஸ் (\"politics\") என்பது கிரேக்கப் பேரரசு நிலவிய காலத்தில் நகர அரசு எனும் பொருளுடைய ‘பொலிஸ்’ (Polis) எனும் பதத்திலிருந்தே தோன்றியதாகும்.\n\nஆரம்பகால கிரேக்கத்தின் அரசியல் ஒழுங்கமைப்பின் அடிப்படை அலகுகளாகவும், சமூக வாழ்வின் சுயதேவைப் பூர்த்தியுடைய அலகுகளாகவும் காணப்பட்ட இந் நகர அரசுகள் மனித வாழ்வின் மேம்பாட்டிற்கான சிறந்த ஒழுங்கமைப்பாகவும் கருதப்பட்டது. நில அளவால் மிகச் சிறியனவாகக் காணப்பட்ட இந் நகர அரசுகளை அக்கால சமுதாயத்திலிருந்தும் வேறுபடுத்திப் பார்க்க முடியவில்லை. அதாவது இவை அரசுகளாக மட்டுமன்றி சமுதாயமாகவும் விளங்கியதால் மக்களின் பொதுநடத்தையையும், தனி நடத்தையையும், அரசியல் நடத்தையையும் வேறுபடுத்திப் பார்க்க முடியவில்லை. ஏதோ ஒரு வகையில் இந் நகர அரசுகளில் வாழ்ந்த மக்களின் நடத்தைகள் யாவும் அரசியல் சம்பந்தப்பட்டதாகவே அமைந்திருந்தன.\n\nஆரம்ப காலங்களில் அரசு பற்றிய விஞ்ஞானம் என்றும், அரசின் கடந்தகால – நிகழ்கால – எதிர்கால நிலை பற்றியும் அவ்வரசு சார்ந்த அமைப்புகள், நிறுவனங்கள், கோட்பாடுகள் பற்றிய கல்வியே அரசறிவியல் என்றும் அரசினை முன்னிலைப்படுத்தி அரசறிவியலுக்கு விளக்கங்கள் முன்வைக்கப்பட்டன. இவ்வாறு அரசினை முதன்மைப்படுத்தி கூறும் விளக்கத்தினை அரசியலறிஞர்களான பிளன்ற்சிலி (Bluntchili), கார்ணர் (Garner), கெட்டல் (Gettal), பிராங்குட்நோவ் (Frankgutnov), பொலொக் (Pollock), ஸ்ட்ரோங் (Strong) முதலானோர் ஆதரிக்கின்றனர்.\n\n19ம் 20ம் நூற்றாண்டுக் காலப்பகுதிகளில் அமெரிக்கா, பிரித்தானியா ஆகிய நாடுகளின் அரசியற் கல்வியில் அரசு நிலை சார்ந்த இக் கருத்துநிலைகள் கூடிய செல்வாக்குப் பெற்றனவாகத் திகழ்ந்தன.\nGuy\nஅரசியலானது அரசுடன் தொடர்புடைய எல்லா அம்சங்களையும் குறிப்பதாக அமைகின்ற போதிலும் அரசியலும், அரசியல் விஞ்ஞானமும் ஒரே கருத்துடையவையாகா. அவை ஒன்றிலிருந்து ஒன்று தம்மிடையே வேறுபட்டவை. அரசியல் என்பது அரசு, அரசாங்கம் என்பவற்றுடன் தொடர்புடைய நாளாந்த நடவடிக்கைகளை மட்டும் குறிப்பிடுகின்றது. ஆனால் அரசியல் விஞ்ஞானம் என்பது அரசியலோடு தொடர்புடைய யாவற்றையும் ஆராய்கின்றது. அதாவது அரசியல்வாதி எனப்படுபவர் நாளாந்த அரசியல் நடவடிக்கைகளில் ஈடுபடுபவராவார். பொதுவாக அவர் குறிப்பிட்ட கட்சி ஒன்றை சார்ந்தவராகவோ அல்லது சட்டமன்ற உறுப்பினராகவோ இருக்க முடியும். ஆனால் அரசியல் விஞ்ஞானி என்பவர் அரசுடன் தொடர்புடைய சரித்திரம், சட்டம், கோட்பாடு, நடைமுறை போன்ற யாவற்றையும் ஆராய்கின்ற ஒருவராவார். அதே வேளை அரசியல் விஞ்ஞானிகளும் நேரடியாக அரசியலில் ஈடுபட்ட சந்தர்ப்பங்களையும் எடுத்துக் காட்டலாம்.\n\nJ.W. கார்ணர் (Garner) என்பவர் மிகச் சுருக்கமாக “அரசியல் விஞ்ஞானத்தின் தொடக்கமும் முடிவும் அரசு” என்கிறார்.\nஅவ்வாறெனின் அரசு என்பது யாது எனின், ஒரு மனித குழு ஒரு சமூகமாக இயங்குவதற்கு தனது நடத்தைகளையும் தொடர்புகளையும் உறவுகளையும் ஏற்றக் கொள்ளப்பட்ட கோட்பாடுகளின் அடிப்படையில் ஒழுங்கமைப்பதற்குரிய நபர்களை வேண்டி நிற்கின்றது. இந்நபர்களையும் இணைத்த வகையில் ஒழுங்கமைக்கப்பட்ட அச் சமூகம் அரசு என வர்ணிக்கப்படலாம். அதில் நடத்தைகளை ஒழுங்கமைப்பதற்குரிய விதிகள் அல்லது கோட்பாடுகள் சட்டம் எனப்படலாம். அச் சட்டத்தினை நடைமுறைப்படுத்தும் நபர்களை அரசாங்கம் எனலாம். எனவே அரசு என்பதை மிகச் சுருக்கமாக கூறின் - “ஒழுங்கமைக்கப்பட்ட சமூகம்” என்று குறிப்பிடலாம்.\n\nSection::::அரசின் தோற்றம் தொடர்பான கோட்பாடுகள்.\nஅரசியல் சிந்தனையில் அரசின் தோற்றம் தொடர்பாக பல்வேறு சிந்தனைகள் காணப்படுகின்றன.\n\nஇவ்வாறான கோட்பாடுகளில் முக்கியத்துவம் பெறுவது சமூக ஒப்பந்தக் கோட்பாடாகும். அதாவது அரசானது சமூகத்தில் செய்துகொள்ளப்பட்ட ஒப்பந்தத்தின் விளைவாகவே தோற்றம் பெற்றது என்பதை அடிப்படையாகக் கொண்டு இக் கோட்பாடு முன்வைக்கப்படுகின்றது. சமூக ஒப்பந்தக் கோட்பாடு தொடர்பில் பல்வகை விளக்கங்கள் முன்வைக்கப்பட்ட போதிலும் தோமஸ் ஹொப்ஸ் (Thomas Hopes), ஜோன் லொக் (John Lock), ரூசோ (Ruso) போன்றோரே சமூக ஒப்பந்தவாதிகளில் சிறப்பானவர்களாகும்.\n\nSection::::அரசாங்கம்.\nஅரசாங்கம் அரசின் ஒரு பகுதியும், அரசின் பொதுக் கொள்கைகளைத் தீர்மானிப்பதற்கும், பொது விவகாரங்களை நடைமுறைப்படுத்துவதற்குரிய கருவியுமாகும். அரசாங்கம், அரசின் நலன்களை மேம்படுத்துவதற்காகவும், காப்பதற்காகவும், அதன் பிராந்திய எல்லைகளை பாதுகாப்பதற்காகவும் அரசின் பெயரால் இயங்குகின்ற ஒரு முகவர் ஆகும்.\n\n=அரசின் மூலக்கூறுகள்=\nSection::::மக்கள் தொகை.\nமக்கள் அற்ற நிலப்பகுதிகள் அரசு எனக் கூறப்படுவதில்லை. ஏனெனில் மக்கள் இன்றி அரசு தோற்றம் பெற முடிவதில்லை. ஒரு அரசு தோற்றம் பெறுவதற்கு மக்கள் தொகை அவசியமானது என்பது அறிஞர் கருத்தாகும். எனினும் அளவு வேறுபாட்டைக் கொண்டு பல்வேறு கருத்துக்கள் முன்வைக்கப்படுகின்றன.\nஅரிஸ்ரோட்டில், ரூசோ போன்றவர்கள் மக்கள் தொகை வரையறுக்கப்பட்டதாகவும், சிறியதாகவும் இருத்தல் வேண்டும் எனக் கருதினர். ரூசோ மக்கள் தொகையை நிர்ணயம் செய்கின்றபோது அதனை பத்தாயிரமாக எல்லைப்படுத்தியுள்ள அதேவேளை அரிஸ்ரோட்டில் சுயதேவைப் ப+ர்த்தி, சிறந்த அரசாங்கம் என்பவை அமையக் கூடியவகையில் மக்கள் தொகை இருத்தல் வேண்டும் என்கிறார்.\n\nSection::::இறைமை.\nஅரசறிவியலில் மிகவும் அடிப்படையான எண்ணக்கருவாக இறைமை விளங்குகின்றது. எனினும் அதன் பண்புகளைத் தெளிவாக்குவதிலும், வரையறுத்துக் கொள்வதிலும் பல்வேறு சிக்கல்களும் வேறுபாடுகளும் நிலவிவருகின்றன. இறைமை என்பது ‘உயர்ந்த அதிகாரம்’, ‘மேலான அதிகாரம்’ எனும் கருத்தினைத் தருகின்றது. இது அரசிற்கு அதனுடன் தொடர்புடைய எல்லா விடயங்களின் மீதும் காணப்படும் வரம்பற்ற அதிகாரத்தை குறிப்பதுடன், வெளிவாரியாக ஏனைய காரணிகளின் கட்டுப்பாட்டிற்கு உட்படாதிருக்கும் அதிகாரத்தையும் குறிக்கும்.\n\nSection::::நிலப்பரப்பு.\nநிலப்பரப்பும் அரசின் மூலக்கூறுகளில் ஒன்றாகும். ஒரு மக்கள் கூட்டம் தம்மை ஒரு அரசாக ஒழுங்கமைத்துக் கொள்வதற்கு குறிக்கப்பட்ட நிலப்பரப்பில் அவர்கள் நிரந்தரமாக வாழ்தல் அவசியமானதாகும். ஒரு நாடோடிக் கூட்டம் தம்மை அரசாகப் பிரகடனப் படுத்திக் கொள்ள முடியாது. \n\nSection::::சர்வதேச அங்கீகாரம்.\nஅரசின் மூலக்கூறுகளில் மேலும் ஒரு அங்கமாக சர்வதேச அங்கீகாரத்தையும் முன்வைப்பர். சர்வதேச சமுதாயத்தின் வளர்ச்சிநிலை, போக்கு என்பவற்றின் காரணமாக நாடுகள் ஒன்றுடன் ஒன்று தங்கியிருக்க வேண்டியதும், உறவுகளைப் பேணிக்கொள்ள வேண்டியதும் அவசியமாக உள்ளவிடத்து, அவை ஏனைய நாடுகளினால் அங்கீகரிக்கப்பட வேண்டியதும் அவசியமாகின்றது.\n\n\n"}
{"id": "195877", "url": "https://ta.wikipedia.org/wiki?curid=195877", "title": "அவசர போலீஸ் 100 (திரைப்படம்)", "text": "அவசர போலீஸ் 100 (திரைப்படம்)\n\nஅவசர போலீஸ் 100 என்ற திரைப்படம் பாக்யராஜ் இயக்கி நடித்த தமிழ்ப்படமாகும். இந்தத் திரைப்படத்தில் எம். ஜி. ஆர் முக்கிய கதாப்பாத்திரத்தில் வந்தார். 1990களில் வெளிவந்த இந்தத் திரைப்படத்தில், 1977ல் எம். ஜி. ஆரை கதாநாயகனாக வைத்து சி வி சீறிதர் இயக்கிய அண்ணா நீ என் தெய்வம் படத்தின் ஏறக்குறைய 4000 அடி திரைப்படம் காட்சிப்படுத்தப்பட்டது. அதற்கு தக்கவாறு பாக்யராஜ் கதைக்களம் அமைத்திருந்தார்.\n\nஇந்தத் திரைப்படத்திற்கு ம. சு. விசுவநாதன் இரு பாடல்களுக்கு இசையமைத்திருந்தார். அத்துடன் ம. கோ. இராமச்சந்திரன் படத்தில் நடித்த மா. நா. நம்பியார், சங்கீதா (நடிகை) மற்றும் வி. எஸ். ராகவன் மற்றும் சிலர் புதிய திரைப்படத்திலும் நடித்திருந்தார்கள். இந்தத் திரைப்படம் 1994ல் இந்தியில் கோபி கிருஷ்ணா என்ற பெயரில் சுனில் ஷெட்டியால் எடுக்கப்பட்டது.\n"}
{"id": "195887", "url": "https://ta.wikipedia.org/wiki?curid=195887", "title": "பாஞ்ச் இ அஸர் (திரைப்படம்)", "text": "பாஞ்ச் இ அஸர் (திரைப்படம்)\n\n\"பாஞ்ச் இ அஸர்\"' (ஆங்கிலம்:At Five in the Afternoon, அட் பைவ் இன் தி ஆப்டர்நூன், பாரசீக மொழி: பாஞ்ச் இ அஸர்) ஒரு ஈரானியத் திரைப்படம் ஆகும். இப்படத்தின் கதையை எழுதியவர் மோசன் மக்மால்பஃப் ஆவார். இத்திரைப்படத்தை இயக்கியவர் சமீரா மக்மால்பஃப். இத்திரைப்படமானது தாலிபான்களின் வீழ்ச்சிக்குப் பின் கல்வி கற்க விரும்பும் ஒரு பெண்ணின் கதையைச் சொல்லுகிறது.\nநேட்டோ படைகள் காபூலில் நுழைந்த பிறகு காபூலில் படம் பிடிக்கப்பட்ட முதல் திரைப்படம் இதுவாகும். இத்திரைப்படம் ஈரானிய மற்றும் பிரெஞ்சு கூட்டுத் தயாரிப்பாகும். ஈரானின் மோசன் மக்மால்பஃப் புரொடக்சன்ஸ் நிறுவனமும் பிரான்ஸின் பேக் பிலிம்ஸ் மற்றும் வைல்டு பன்ச் நிறுவனமும் இணைந்து இத்திரைப்படத்தைத் தயாரித்தனர். இத்திரைப்படம் 2003 ஆம் ஆண்டு கான்ஸ் திரைப்பட விழாவில் விருது பெற்றது.\nசமீராவின் தங்கை ஹனா மக்மால்பஃப் \"அட் பைவ் இன் தி ஆப்டர்நூன்\" திரைப்படம் எடுப்பதை ஒரு ஆவணப்படமாக \"ஜாய் ஆப் மேட்னஸ் (Joy of Madness) எனும் பெயரில் எடுத்தார்.\n"}
{"id": "195888", "url": "https://ta.wikipedia.org/wiki?curid=195888", "title": "சமீரா மக்மால்பஃப்", "text": "சமீரா மக்மால்பஃப்\n\nசமீரா மக்மால்பஃப் (Samira Makhmalbaf) ஈரானைச் சார்ந்தவர். இவர் திரைப்பட இயக்குனர், திரைக்கதையாசிரியர் ஆவார்.இவர் பிப்ரவரி 15 ஆம் தியதி 1980 ஆம் ஆண்டு பிறந்தவர். இவர் மோசன் மக்மால்பஃப் அவர்களின் மகள் ஆவார். ஈரானின் புதிய தலைமுறை திரைப்பட இயக்குனர்களில் சமீரா குறிப்பிடத்தக்கவர். இவரது தங்கை ஹனா மக்மால்பஃப் ஆவார்.\n\nSection::::இளமைப் பருவம்.\nதனது 14 வது வயதில் பள்ளியை விட்டு விலகி தனது தந்தையுடன் இணைந்து 5 வருடங்கள் திரைப்படங்கள் பற்றித் தெரிந்து கொண்டார். இரண்டு காணொளிகளைத் தயாரித்த பின்னர் தனது 17 ஆம் வயதில் \"தி ஆப்பிள்\" எனும் திரைப்படத்தை சமீரா இயக்கினார்.\n2000 ஆம் வருடம் மாஸ்கோவில் நடந்த 22 வது சர்வதேச திரைப்பட விழா நடுவர்களுள் ஒருவராகப் பொறுப்பு வகித்தார்.\n"}
{"id": "195889", "url": "https://ta.wikipedia.org/wiki?curid=195889", "title": "அடுப்பு", "text": "அடுப்பு\n\nஅடுப்பு () என்பது விறகு, நிலக்கரி, சமையல் வாயு போன்ற எரிபொருள்கள் கொண்டு நெருப்பு உண்டாக்கப் பயன்படும் இடமாகும். வீட்டில் சமையல் தேவைகளுக்கும் தொழிற்சாலைகளிலும் இது பயன்படுத்தப்படுகின்றது. காற்று மாசைக் குறைக்க அடுப்புகளின் வடிவமைப்பு தொடர்ந்து மேம்படுத்தப்படுகிறது.\n\nSection::::சமையல் அடுப்பு.\nமூன்று கண் அடுப்பு, வாயு அடுப்பு, கனல் அடுப்பு, மண்ணெண்ணெய் அடுப்பு எனப் பல வகையாக சமையல் அடுப்பைப் பிரிக்கலாம். பெரும்பாலும் கிராமங்களில் தமது வேலைகளுக்கு மூன்று கண் அடுப்பையும் நகரங்களில் சமையல்வாயு பயன்படுத்தும் அடுப்புக்களையும் உபயோகிக்கின்றனர்.\n\n\n\n"}
{"id": "195890", "url": "https://ta.wikipedia.org/wiki?curid=195890", "title": "ராத் வான் ஜஸ்டிஸ்", "text": "ராத் வான் ஜஸ்டிஸ்\n\nராத் வான் ஜஸ்டிஸ் என்பது ஒல்லாந்தர் கால உயர் நீதிமன்றமாகும். இலங்கையில் கொழும்பு, யாழ்ப்பாணம், காலி ஆகிய இடங்களில் ஒல்லாந்தர் காலத்தில் ராத் வான் ஜஸ்டிஸ் என்ற பெரிய நீதிமன்றங்கள் நிறுவப்பட்டன. இங்கு பாரதூரமான குற்ற வழக்குச்செயல்கள் பற்றி விசாரணை செய்யப்பட்டன. இவை தவிர மற்றைய நீதிமன்றங்களிலிருந்து வரும் வழக்குகளும் இங்கே விசாரணைக்கு எடுத்துக்கொள்ளப்பட்டன.\n"}
{"id": "195891", "url": "https://ta.wikipedia.org/wiki?curid=195891", "title": "அலெக்சாண்டிரா கொலோண்டை", "text": "அலெக்சாண்டிரா கொலோண்டை\n\nஅலெக்சாண்டிரா கொலோண்டை (உக்குரேனிய மொழி: Олександра Михайлівна Коллонтай, ரசிய மொழி : Александра Михайловна Коллонтай - née Domontovich, Домонтович) (மார்ச் 31 1872 - மார்ச் 9, 1952) ஒரு ரஷிய பெண் கம்யூனிஸ்ட் புரட்சியாளர். இவர் லெனினின் மந்திரி சபையில் இருந்த ஒரே பெண்மணி .\n\nSection::::ஆரம்ப வாழ்க்கை.\nஅலெக்சாண்டிரா கொலோண்டை ஒரு ரஷ்ய ஜெனரலுக்கும் , பின்லாந்தை சார்ந்த ஒரு பெரும் நிலச்சுவான்தாரின் மகளுக்கும் , 1872ம் ஆண்டு பிறந்தார். மகள் ‘தேவையற்ற விரும்பத்தகாத போக்கினால்’ பாதிக்கப்பட்டு விடக்கூடாது என்பதற்காக உயர்கல்வி பயில கொலோண்டையை அவரது பெற்றோர் அனுமதிக்கவில்லை .\n\nSection::::திருமண வாழ்க்கை.\nதனது திருமணம் குறித்த பிரச்சினை வரும்போது, அலெச்சாண்டிரா தனது பெற்றோரின் மரபு ரீதியான அணுகுமுறைக்கு எதிராய் கலகம் செய்தார். அவரது மூத்த சகோதரிக்கு, பத்தொன்பது வயது இருக்கும் போது, சமூகத்தில் நல்ல அந்தஸ்தில் உள்ள எழுபது வயதுகாரருக்கு திருமணம் செய்து வைக்கப்பட்டது. மரபுரீதியாக பணத்துக்காக செய்து வைக்கப்படும் இந்த திருமணத்தை அலெக்சாண்டிரா வெறுத்தார். தான் காதல் திருமணம் செய்து கொள்ள வேண்டும் எனவும், அதில் தனது பெற்றொர்களின் பேச்சைக் கேட்பது இல்லை எனவும் உறுதியாய் முடிவெடுத்தார்.\n\n1893ம் ஆண்டு, தனது இருபத்தோராம் வயதில், விளாடிமிர் கொலோண்டை என்ற தனது மாமா மகனை அவர் திருமணம் புரிந்து கொண்டார். விளாடிமிர் ஒரு பொறியாளர் என்றாலும், காசு கையில் இல்லாதவர். திருமணம் செய்து கொள்ள பணம் தேவையில்லை, காதல்தான் அவசியம் என அலெக்சாண்டிரா தனது பெற்றோர்களுக்குப் புரிய வைப்பதற்காக, அவர்களின் விருப்பத்திற்கு மாறாக விளாடிமிரை த் திருமணம் புரிந்து கொண்டார். அவர்களுக்கு ஒரு ஆண் குழந்தை பிறந்தது. அலெக்சாண்டிரா தனது கணவனை உயிருக்கும் மேலாய் நேசித்தார் என்பது உண்மைதான் என்றாலும் அந்த காதல் ஒரு எல்லையை கடந்து, அவர் பெண் என்ற வகையில் பெரும் தியாகத்தை செய்ய வேண்டும் என்று எதிர்பார்த்து நின்றது. அது கொலோண்டைக்குள் பெரும் கலகத்தை தூண்டிக் கொண்டே இருந்தது. அவர் நேசித்து திருமணம் செய்து கொண்டவரை விட்டு வெளியே வராமல் அவருடன் அண்டி இருந்தால், தனது சுயம் என்ற அம்சமே இல்லாது ஒழியும் அபாயம் உள்ளது என்பதை அலெக்சாண்டிரா புரிந்து கொண்டார். தனது சுயம் என்ற அம்சம் இழந்து, காதல் என்ற சிறைக்குள் அவர் சிக்கிக் கொள்ள விரும்பவில்லை. அந்த காதல் அவரது முழு சக்தியையும் கிரகித்துக் கொண்டு, அவரை சமூகத்திற்கு ஒரு பயனற்ற சக்கையாகதான் தரும் என்பதும் அலெக்சாண்டிராவின் கருத்து.\n\nSection::::உயர்கல்வி.\n1896ல் அலெக்சாண்டிரா தனது கணவரையும் மகனையும் விட்டு விட்டு, சூரிச் சென்று அங்குள்ள பல்கலைகழகத்தில் பேராசிரியர் ஹுன்ரிச் ஹெர்க்னரிடம் அரசியல் பொருளாதாரம் கற்றார். அப்போது அவர் பிளெக்னேவ், ரோசா லக்சம்பர்க், கார்ல் கௌட்சிகி போன்றோர்கள் எழுதியவற்றை படித்து தன்னை தயார் செய்து கொண்டார். தனது வாழ்க்கையை பாட்டாளி வர்க்க இயக்கத்தின் புரட்சிகர நடவடிக்கைக்காக அர்பணிப்பது என்று முடிவு எடுத்துக் கொண்டார். அப்போது கொலோண்டை லண்டனுக்கு சென்று, அங்கு தொழிலாளர்கள் வரலாறு குறித்து நிபுணத்துவம் பெற்றிருந்த, சிட்னி வெப் மற்றும் பெட்ரிச் வெப் போன்றோர்களை சந்தித்தார். அவர்களது பேபியன் சீர்திருத்த கருத்துகளை ஏற்றுக் கொள்ள முடியாமல், அவர்களை வெறுத்தொதுக்கினார்.\n\nSection::::போராட்ட வாழ்க்கை.\n1895ம் வருடம் 12000 பேர் பணிபுரியும் கிரென்கோல்ம் நெசவுத் தொழிற்சாலைக்கு கொலோண்டை சென்றார். அதிகமான பெண் பாட்டாளிகளை கொண்ட அந்த தொழிற்சாலையில், பெண்கள் 12 முதல் 18 மணி நேரம் தினமும் பணிபுரிய வேண்டும். தொழிற்சாலைக்குள்ளேயே சிறைப்படுத்தப்பட்டுள்ள அவர்கள், அங்குள்ள துயிற்கூடத்திலேயே தூங்கி காலத்தை கழிக்க வேண்டியதுதான். அவர் அந்த தொழிற்சாலையை சுற்றி பார்க்கும் போது, ஒரு இளம்பெண்ணின் குழந்தை இறந்து போனது. ஆனால் எதுவும் நடக்காதது போல், எல்லாம் அங்கு வழக்கம் போல் நடந்து கொண்டிருந்தது.இந்த தெழிலாளிகளுக்கு எதாவது செய்ய வேண்டும் என அலெக்சாண்டிரா நினைத்தார். அவர் மார்க்சிய இயக்கத்தில் சேர்ந்து, இந்த தொழிலாளர்களின் நலனுக்காக பாடுபட முனைந்தார்.\n1899ல் அவர் படிப்பு முடிந்து ரஷ்யா திரும்பினார். செயிண்ட் பீட்டஸ்பர்க் திரும்பிய கொலோண்டை, அங்குள்ள சட்டபூர்வமற்ற ரஷ்ய சமூக ஜனநாயக கட்சியில் சேர்ந்தார். அதன் கொள்கை பரப்பாளாராயும், எழுத்தாளாராயும் பணிபுரிந்தார்.\nஅந்த காலகட்டத்தில், பின்லாந்தின் சுதந்திரம் ஜாரின் பிற்போக்குத்தனமான கொள்கைனால் அச்சத்திற்கு உள்ளாயிருந்தது. கூடவே தாத்தாவின் வீட்டில் வசித்த காலத்தில், அலெக்சாண்டிரா பின்லாந்து குறித்த நேரடி அனுபவமும் பெற்றிருந்தார். ஆகவே அவர் பின்லாந்தின் தேசிய விடுதலைக்காக உறுதியான ஆதரவு தெரிவித்தார். பின்லாந்து தொழிற்சாலைகளை வைத்து பார்க்கும் போது, பின்லாந்து பாட்டாளிகளின் வாழ்க்கை தரம் மட்டும் பணிபுரியும் சூழல் எப்படியுள்ளது என்று நேரடியான ஆராய்ந்து, முழுமையான ஒரு அரசியல் பொருளாதார ஆய்வை கொலோண்டை மேற்கொண்டார். அந்த ஆய்வுப் புத்தகம் 1903ம் ஆண்டு வெளியானது.\n\nSection::::பெண் பாட்டாளிகளை திரட்டும் போராட்டங்கள்.\nஅடுத்து அவர் பெண் பாட்டாளிகளை திரட்டும் போராட்டத்தில் தீவிரமாய் ஈடுபட்டார். அப்போது சமூக மாற்றத்தை கொண்டுவர, பெண் பாட்டாளிகளை எப்படி திரட்டுவது என்பது குறித்து, சரியான மார்க்சிய செயல்திட்டம் இல்லை. குருப்ஷ்கயா அவர்கள் 1900ம் ஆண்டு வெளியிட்ட, ‘பெண் பாட்டாளிகள்’ என்ற 24 பக்க துண்டுபிரசுரம் மட்டும்தான் ரஷ்ய சமூக ஜனநாயக கட்சியிடம் பெண் பாட்டாளிகள் குறித்து கைவசம் உள்ள ஒரே ஆவணம்.\n1905ல் புகழ்பெற்ற முதல் ரஷ்ய புரட்சியில் ஆற்றிய பணிகளின் மூலந்தான், பெண்கள் பிரச்சினையை எப்படி கையாளுவது என்ற படிப்பினையை அலெக்சாண்டிரா கொலோண்டை கற்றுக் கொண்டார்.\n"}
{"id": "195894", "url": "https://ta.wikipedia.org/wiki?curid=195894", "title": "கடத்தூர்", "text": "கடத்தூர்\n\nஇது பக்கவழி நெறிப்படுத்தல் பக்கம்:\n\n"}
{"id": "195895", "url": "https://ta.wikipedia.org/wiki?curid=195895", "title": "வெங்கல் சக்கரை", "text": "வெங்கல் சக்கரை\n\nசக்கரைச் செட்டியார், சென்னையின் மேயராக 1941-1942 வரை இருந்தவர் ஆவார்.சென்னை தொழிலாளர் சங்கத்தை தோற்றுவிப்பதில் முதன்மையாக விளங்கியவர். காங்கிரஸ் கட்சியிலும், பின்னர் நீதிக்கட்சியிலும் உறுப்பினராக இருந்தார்.\n\nSection::::பிறப்பு, ஆரம்ப வாழ்க்கை.\n1878 ஆம் ஆண்டு டிசம்பர் மாதம் 12-ஆம் நாள் சென்னையில் பிறந்தார். இவரது தந்தையார் கேசவலு செட்டியார்; தாயார் ஆண்டாள் அம்மாள். சென்னை கிறித்துவக் கல்லூரி உயர்நிலைப் பள்ளியில் பயின்றார். கிறித்துவக் கல்லூரியில் சேர்ந்து பயின்று பி. ஏ. பட்டம் பெற்றார். கல்லூரியில் படிக்கும் போது கல்லூரி மாணவர் தலைவராகவும் செயல்பட்டார். கிறித்துவ போதனைகளால் கவர்ந்து ஈர்க்கப்பட்ட சக்கரை செட்டியார் கிறித்துவ மதத்தைத் தழுவினார். ஆங்கிலத்தில் புலமை பெற்று விளங்கினாலும், தாய் மொழியாகிய தமிழ் மீது பற்றுக் கொண்டு, தமிழாசிரியர் 'பரிதிமாற் கலைஞரிடம்' தமிழ் பயின்றார். இரண்டு ஆண்டுகள் பெண்கள் பள்ளியொன்றில் ஆசிரியராகப் பணியாற்றினார். பின்னர், 1902 ஆம் ஆண்டு சட்டக்கல்லூரியில் சேர்ந்து பட்டம் பெற்றார். சிறிது காலம் வழக்குரைஞராகப் பணியாற்றினார்.\n\nSection::::இந்திய விடுதலைப் போராட்டம்.\nசூரத்தில் 1907ஆம் ஆண்டு நடைபெற்ற காங்கிரஸ் மாநாட்டில், வ.உ.சி, மகாகவி பாரதியார், சுப்பிரமணிய அய்யர் ஆகியோரோடு சென்று கலந்து கொண்டார். இந்த மாநாட்டில்தான், காங்கிரசின் தலைவரைத் தேர்ந்தெடுப்பதில் மிதவாதிகளுக்கும், தீவரவாதிகளுக்கும் கருத்து வேறுபாடு ஏற்பட, திலகரின் தலைமையில் அணிதிரண்ட தீவரவாதிகள் பிரிவினரோடு, சக்கரை செட்டியார் சேர்ந்தார். காந்தியடிகளின் ஒத்துழையாமை இயக்கத்தில் இணைந்தும் பணியாற்றினார். ரௌலட் சட்டத்திற்கு எதிரான போராட்டம், ஜாலியன் வாலாபாக் படுகொலையைக் கண்டித்து நடைபெற்ற போராட்டம், வேல்ஸ் இளவரசர் வருகையைப் புறக்கணிப்பதற்கான போராட்டம் ஆகியவற்றைச் சென்னையில் நடத்துவதில் முக்கிய பங்காற்றினார் சக்கரை செட்டியார். தொழிற்சங்கத் தலைவராகவும் அவர் இருந்ததால், ஒத்துழையாமை இயக்கத்திற்கு ஆதரவாகத் தொழிலாளர்களை அணிதிரட்டினார்.\n\nSection::::தொழிற்சங்கப் பணிகள்.\n'சென்னை தொழிலாளர் சங்கம்' 27-04-1918 அன்று துவக்கப்பட்டது. பி.பி. வாடியா தலைவராகவும், திரு.வி.க., சக்கரை செட்டியார் இருவரும் துணை தலைவர்களாகவும், செல்வபதி செட்டியார், ராமானுஜூலு ஆகியோர் செயலாளர்களாகவும் பொறுப்பேற்றனர். பர்மா ஆயில் கம்பெனியைச் சார்ந்த மண்ணெண்ணெய் தொழிலாளர்களின் வேலை நிறுத்தப் போராட்டம் 1927 ஆம் ஆண்டு நடைபெற்றது. அப்போராட்டத்தில் பதினொரு தொழிலாளர்கள் துப்பாக்கிச் சூட்டில் பலியானார்கள். அப்போது, சென்னை மாநகராட்சி உறுப்பினராக சக்கரை செட்டியார் இருந்தார். பாதிக்கப்பட்ட குடும்பங்களுக்கு மாநகராட்சி நிதியிருந்து உதவிகள் வழங்கிட ஏற்பாடு செய்தார். சக்கரை செட்டியார், முதல் மத்திய தொழிற்சங்க அமைப்பான ‘அகில இந்திய தொழிற் சங்க காங்கிரஸ் (ஏ. ஐ. டி. யு. சி) யின் தமிழ் மாநிலத் தலைவராக 1943 முதல் 1945 வரையிலும், மீண்டும் 1951 முதல் 1956 வரையிலும் பொறுப்பு வகித்தார். 1948-1949 ஆம் ஆண்டுகளில் தொழிற்சங்கங்கள் தடைசெய்யப்பட்டன.\n\n\nSection::::இறப்பு.\nசக்கரை செட்டியார் 1958 ஆம் ஆண்டு ஜூன் மாதம் 14-ஆம் தேதி மறைந்தார்.\n"}
{"id": "195896", "url": "https://ta.wikipedia.org/wiki?curid=195896", "title": "கன்னிக் கனியமாதல்", "text": "கன்னிக் கனியமாதல்\n\nகன்னிக் கனியமாதல் (\"parthenocarpy\", கன்னிப் பழம் என்பது பொருள்) என்பது இயற்கை மற்றும் செயற்கை முறையில் சூல்வித்து உதவியின்றி பழங்களை உற்பத்தி செய்யத் தூண்டும் முறையாகும். இதனால் பழங்கள் விதையற்றுக் காணப்படும். கன்னிக் கனியமாதல் முறை வெளிபப்டையான விதையற்ற பழங்களை உற்பத்தி செய்தாலும், விதைகள் உண்மையில் சிறியதாக இருக்கும்போது சிதைவுற்றுவிடுகின்றன. கன்னிக் கனியமாதல் முறை இயற்கைளில் மாறுபாடாக எப்போதாவது சிலவேளைகளில் ஏற்படுகிறது. ஆனால் இதன் தாக்கம் ஒவ்வொரு பூவிலும் ஏற்பட்டு, தாவரம் பாலியல்சார் உற்பத்தியை ஏற்படுத்த முடியாதாயினும் தாவர வளர்ச்சி இனப்பெருக்கத்திற்கு உதவலாம்.\n\n"}
{"id": "195898", "url": "https://ta.wikipedia.org/wiki?curid=195898", "title": "கனா மக்மால்பஃப்", "text": "கனா மக்மால்பஃப்\n\nகனா மக்மால்பஃப் (Hana Makhmalbaf) ஈரானைச் சேர்ந்த திரைப்பட இயக்குனர். இவர் செப்டம்பர் மாதம் 3 ஆம் தேதி 1988 ஆம் ஆண்டு பிறந்தார். \nSection::::குடும்பம்.\nஇவர் ஈரானின் திரைப்பட இயக்குனர் மோசன் மக்மால்பஃபின் மகளும் ஈரானிய இயக்குனர் சமீரா மக்மால்பஃபின்ன் தங்கையும் ஆவார்.\nSection::::திரைப்பட வாழ்க்கை.\nஇவரின் முதல் குறும்படமான \"ஜாய் ஆப் மேட்னஸ்\" (Joy of Madness) 2003 ஆம் ஆண்டில் வெளியானது. இத்திரைப்படமானது இவரது சகோதரி சமீரா மக்மால்பஃப் இயக்கிய அட் பைவ் இன் தி ஆப்டர்நூன் திரைப்பட உருவாக்கம் பற்றியது. இவரது இளவயது காரணமாக இத்தாலியின் விதிகளின்படி இத்திரைப்படம் வெனிஸ் திரைப்பட விழாவில் பங்கு இயலவில்லை.\n\nSection::::விருதுகள்.\nஇவரது முதல் திரைப்படமான \"புத்தா கொலாப்ஸ்டு அவுட் ஆப் ஷேம்\" (Buddha Collapsed out of Shame) 2007 ஆம் ஆண்டு கனடாவில் விருது பெற்றது. மேலும் இத்திரைப்படத்திற்கு ஸ்பெயினில் நடந்த சான் செபாஸ்டியன் சர்வதேசத் திரைப்பட விழாவில் இரண்டு விருதுகள் கிடைத்தது.\nஇவரது இரண்டாவது திரைப்படமான \"க்ரீன் டேஸ்\" (Green Days) ரொறன்ரோ திரைப்பட விழாவில் திரையிடப்பட்டது.\n"}
{"id": "195900", "url": "https://ta.wikipedia.org/wiki?curid=195900", "title": "புத்தா அசாரம் ஃபொரு ரிக்ட் (திரைப்படம்)", "text": "புத்தா அசாரம் ஃபொரு ரிக்ட் (திரைப்படம்)\n\nபுத்தா அசாரம் ஃபொரு ரிக்ட் (ஆங்கிலம்: Buddha Collapsed Out of Shame) 2007-ல் வெளிவந்த ஈரானியத் திரைப்படம் ஆகும். இப்படத்தை இயக்கியவர் கனா மக்மால்பஃப் ஆவார்.\n\nSection::::திரைப்படம்.\nஇத்திரைப்படத்தின் கதையானது ஆப்கானிஸ்தானில் தாலிபான்களின் வீழ்ச்சிக்குப் பிறகு நடப்பதாக உள்ளது. 5 வயது ஆப்கான் பெண் \"பக்தே\" (Bakhtay) கல்வி கற்க ஆசைப்பட்டு அதற்காகப் போர், வறுமை மற்றும் ஆணாதிக்கம் ஆகியவற்றைச் சந்திப்பதைப் பற்றிய திரைப்படம் இது.\"பக்தே\"வாக \"நிக்பாகத் நெளருஸ்\" (Nikbakht Noruz) நடித்துள்ளார்.\n"}
{"id": "195904", "url": "https://ta.wikipedia.org/wiki?curid=195904", "title": "இலினோர் காட்டன்", "text": "இலினோர் காட்டன்\n\nஇலினோர் காட்டன் (Eleanor Catton) (பிறப்பு: 24 செப்டம்பர் 1985) என்பவர் நியூசிலாந்து நாட்டைச் சேர்ந்த புதின எழுத்தாளர் ஆவார். இவரின் தி லுமினரிஸ் என்ற புதினம் 2013ம் ஆண்டுக்கான மான் புக்கர் பரிசைப் பெற்றது.\n\n"}
{"id": "195909", "url": "https://ta.wikipedia.org/wiki?curid=195909", "title": "வழி (ஆங்கிலத் திரைப்படம்)", "text": "வழி (ஆங்கிலத் திரைப்படம்)\n\nவழி (The Way) என்பது 2010இல் வெளியான ஓர் அமெரிக்க வாழ்க்கைப் பதிவு திரைப்படம் ஆகும். இப்படத்தைப் புகழ்பெற்ற நடிகர் மார்ட்டின் ஷீன் என்பவர் தம் மகன் எமீலியோ எஸ்தேவெஸ் என்பவரோடு இணைந்து உருவாக்கியுள்ளார்.\n\nஎசுப்பானியா நாட்டில் பிரபலமான \"சந்தியாகோ திருப்பயணம்\" (\"Camino de Santiago\") என்பதை அனைவருக்கும் அறிமுகம் செய்வதற்காக இப்படத்தை உருவாக்கியதாக மார்ட்டின் ஷீன் கூறியுள்ளார். இப்படம் மக்களுக்காக, மனித வாழ்வைப் போற்றுவதற்காக உருவாக்கப்பட்டதே தவிர, எதையும் எதிர்ப்பதற்காக அல்ல என்றும் அவர் குறிப்பிட்டுள்ளார்.\n\nSection::::கதை விளக்கம்.\nகி.பி. 11ஆம் நூற்றாண்டிலிருந்தே கிறித்தவர்கள் திருப்பயணமாகச் செல்கின்ற ஒரு \"வழி\" ஐரோப்பாவில் எசுப்பானிய நாட்டில் உள்ளது. அது \"El Camino de Santiago\" (Way of St. James) என அழைக்கப்படுகிறது. ஆண்டுதோறும் திருப்பயணியர் எசுப்பானியாவின் வட மேற்குக் கடற்கரையில் அமைந்துள்ள சந்தியாகோ நகர முதன்மைக் கோவிலுக்குத் திருப்பயணமாகச் சென்று அங்கு அடக்கம் செய்யப்பட்டுள்ள புனித யாக்கோபு (சந்தியாகு, சந்தியாகப்பர்) என்னும் இயேசுவின் திருத்தூதருக்கு வணக்கம் செலுத்துவது வழக்கம்.\n\nதிரைப்படத்தில், தாமசு ஏவ்ரி (\"Thomas Avery\") என்னும் அமெரிக்க கண் மருத்துவர் பிரான்சு நாட்டுக்குச் செல்கின்றார். எசுப்பானியாவையும் பிரான்சையும் பிரிக்கின்ற இயற்கை எல்லையாகிய பிரன்னீய மலைப் பகுதியில் ஒரு புயலில் சிக்கி இறந்துபோன தம் மகன் டேனியலின் உடலை மீட்டுக் கொணர்வதே அவருடைய பயணத்தின் குறிக்கோள்.\n\nஅவருடைய மகன் டேனியல் ஒரு திருப்பயணத்தை மேற்கொண்டிருந்தார். எசுப்பானியாவின் வடமேற்குக் கடற்கரையில் புனித யாக்கோபுக்கு அர்ப்பணிக்கப்பட்ட கோவிலுக்கு கால்நடையாகச் சென்று ஓர் ஆன்மிக முயற்சி நிறைவேற்ற விரும்பிய அவர் பிரன்னீய மலைப் பகுதியில் வீசிய கொடும் புயலில் சிக்கி உயிர்துறந்தார். மகனை இழந்த துயரம் தாளாத தாமசு ஏவ்ரி வேதனையால் உள்ளம் உடைந்திருந்த போதிலும், தம் மகன் டேனியல் தொடங்கி நிறைவேற்ற முடியாத பயணத்தைத் தாமே தொடர்ந்து நிறைவேற்றி விடுவதாக உறுதி கொள்கின்றார். இறந்த தம் மகனுடைய சாம்பல் அடங்கிய பெட்டியையும் எடுத்துக்கொண்டு மகனின் கனவை நிறைவேற்றவும் தமது வாழ்வின் பொருளைக் கண்டுகொள்ளவும் நடந்து போகின்றார்.\n\nதிருப்பயண \"வழி\"யில் நடக்கத் தொடங்கிய தாமசு தனிப் பயணியாகச் செல்லவில்லை. வழியில் அவர் உலகெங்கிலுமிருந்து வந்த பல திருப்பயணிகளைச் சந்திக்கின்றார். அவர்கள் ஒவ்வொருவரும் தம் வாழ்க்கையின் பொருள் என்னவென்று கண்டுபிடிக்கும் வகையில் பயணத்தை மேற்கொண்டவர்கள் என்பதை அறிகின்றார் தாமசு.\n\nகுறிப்பாக மூன்று பயணிகள் தாமசோடு சேர்ந்துகொள்கிறார்கள். ஒருவர் பெயர் யோஸ்ட். ஆம்ஸ்டர்டாம் நகரிலிருந்து வந்த யோஸ்ட் மிகவும் கனமான மனிதர். அவர் நீண்டதொரு கால்நடைப் பயணத்தை மேற்கொண்டு தமது எடையைக் குறைக்க விரும்புகிறார். அவருடைய தம்பியின் திருமணத்தில் கலந்துகொள்வதற்குத் தமது எடையைக் குறைக்க விரும்புவதாகவும், அப்போது தமது மனைவியும் தம்மை அதிகமாக விரும்புவார் என்றும் தாம் எதிர்பார்ப்பதாக யோஸ்ட் கூறுகிறார். கலகலப்பான மனிதரான யோஸ்ட் தான் முதன்முதலாக தாமசோடு சேர்ந்து நடக்கத் தொடங்குகிறார்.\n\nதாமசோடு சேர்ந்துகொள்கிற இரண்டாம் நபர் பெயர் சேரா (\"Sarah\"). கானடா நாட்டவரான சேரா புகைபிடிக்கும் பழக்கம் கொண்டவர். அவருடைய கணவரின் கொடுமை தாளாமல், அவரும் சந்தியாகு நகருக்குக் கால்நடைப் பயணமாகச் சென்று தனது புகைபிடி பழக்கத்தைக் கைவிட விரும்புவதாகக் கூறுகிறார்.\n\nதிருப்பயணத்தின்போது தாமசை சந்திக்கின்ற மூன்றாவது ஆள் பெயர் ஜேக் (\"Jack\"). அவர் அயர்லாந்து நாட்டவர். ஒரு புகழ்பெற்ற எழுத்தாளராக வேண்டும் என்பது சிறுவயதிலிருந்தே ஜேக்கின் ஆசை. வில்லியம் பட்லர் யீஸ்ட் போன்றோ ஜேம்ஸ் ஜாய்ஸ் போன்றோ தாமும் ஒரு தலைசிறந்த எழுத்தாளராக மாறவேண்டும் என்று கனவு கண்ட ஜேக் தமது கனவு புதினத்தை ஒருபோதுமே எழுதவில்லை. ஒரு படைப்பாளியாக எப்படி மாறுவது என்பது ஜேக்கின் மனத்தை உறுத்திக்கொண்டே இருக்கிறது.\n\nதாமசு, யோஸ்ட், சேரா, ஜேக் ஆகிய நால்வரும் ஒரு சிறு குழுவாக, திருப்பயணத்தைத் தொடர்ந்து \"வழி\"நடக்கின்றனர். வழியில் அவர்கள் வேறு சில பயணிகளைச் சந்திக்கின்றனர். இருவர் பிரஞ்சு நாட்டவர்; ஒருவர் இத்தாலிய இளைஞர்; இன்னொருவர் வயதில் முதிர்ந்த கத்தோலிக்க குரு தந்தை பிராங்க். அவருடைய சொந்த இடம் நியூயார்க். நடந்து செல்லும் வேளையில் தாமசின் கண்முன் அவருடைய மகனின் உருவம் பயணியர் நடுவே தெரிவதுபோல் ஒரு பிரேமை.\n\nவழிநடக்கும் திருப்பயணியருக்குப் பல அனுபவங்கள் ஏற்படுகின்றன. ஒருமுறை தாமசு தமது முதுகுப் பையை இறக்கிவைத்துவிட்டு சற்றே அகன்றதுதான் சரி, புலம்பெயர் இனத்தைச் சார்ந்த ஓர் இளைஞன் அவருடைய பையைத் திருடிக்கொண்டு ஓடிவிடுகிறான். சிறிது நேரத்திற்குப் பின் அந்த இளைஞனின் தந்தை அவனைக் கைப்பிடியாக இழுத்துக்கொண்டு வந்து, தாமசிடம் மன்னிப்புக் கேட்டுக்கொண்டு அவருடைய பையைத் திருப்பிக் கொடுக்கின்றார். மகனின் குற்றத்திற்குப் பரிகாரமாக அவர் தாமசின் குழுவோடு சேர்ந்து விருந்துண்ண ஒத்துக்கொள்கிறார்.\n\nவாழ்க்கை என்பது வாழ்வு அனுபவங்களின் தொகுப்பு மட்டுமல்ல, வாழ்க்கையை எவ்விதத்தில் முன்கொண்டு செல்வது என்பதே திருப்பயணம் என்னும் \"வழி\" என்பதை இத்திரைப்படம் காட்டுகிறது.\n\n\nSection::::திரைப்பட உருவாக்கம்.\nஇத்திரைப்படத்தின் பின்னணியாகச் சில உண்மை நிகழ்ச்சிகள் உள்ளன. எமீலியோ எஸ்தேவெசின் மகன் டைலர் சந்தியாகு நகருக்குத் திருப்பயணமாகச் சென்றிருந்தார். 2003இல் ஒரு திட்டமாகத் தொடங்கப்பட்ட வேளையில் டைலருக்கு வயது 19. கூடவே, டைலரின் பாட்டனாரான மார்ட்டின் ஷீன் அப்போது சந்தியாகு நகருக்குத் திருப்பயணமாகப் போனார். திரைப்படத்தின் துணை இயக்குநராகச் செயல்பட்ட டைலர் சந்தியாகு நகருக்குத் திருப்பயணமாகச் சென்றபோது அவருடைய பாட்டனாரான ஷீனோடு பயணப்பாதையின் முழு தூரத்தையும் வாகனப் பாதையில் கடந்தார். பயண வழியில் அவர் சந்தித்த ஒரு பெண்தான் பின்னர் அவருடைய மனைவி ஆனார். இவ்வாறு டைலருக்கு \"வழி\" என்னும் திரைப்படம் சொந்த வாழ்வோடு இணைந்த ஓர் அனுபவமாயிற்று.\n\nதிருப்பயணம் முடிந்த பின் ஷீன் தம் மகனோடு \"வழி\" என்னும் திரைப்படம் உருவாக்குவது பற்றி கலந்துரையாடினார்.\nகுறைந்த செலவில் படத்தைத் தயாரிக்கவே ஷீன் எண்ணியிருந்தார். ஆனால் எஸ்தேவெஸ் அவ்வாறு நினைக்கவில்லை. \"வழி\" என்னும் திரைப்படம் பெரிய அளவில் உருவாகி, மக்களுக்கு ஆழ்ந்த அனுபவத்தை வழங்கவேண்டும் என்ற அவருடைய கருத்தின்படியே படப்பிடிப்பு தொடங்கியது.\n\nஎஸ்தேவெசின் திராட்சைத் தோட்டமும் \"வழி\" திரைப்படத்திற்கு ஓர் தூண்டுதலாக இருந்தது. காசா டூமெட்ச் (\"Casa Dumetz\") என்ற அத்தோட்டத்தில்தான் திரைப்படத்திற்கான உரையாடலை எஸ்தேவெஸ் எழுதினார். மனித வாழ்வில் நிகழும் இழப்பும், குழு உணர்வோடு எழுகின்ற நட்பும் அதனால் விளையும் ஆதரவும், ஒருவர் ஒருவர் மீது கொள்ளுகின்ற நம்பிக்கையும் வாழ்க்கையைத் தூக்கிப் பிடித்து, அதற்குப் பொருள் வழங்குகின்றன என்ற கருத்தை இத்திரைப்படம் வெளிக்கொணர்கிறது. இதில் \"ஆஸ் நாட்டு மந்திரவாதி\" (\"The Wizard of Oz\") என்னும் கதையில் வரும் சிறுமி டாரதி மேற்கொண்ட பயணமும் அப்பயணத்தின்போது அவள் சந்திக்கும் ஆள்களும் அவர்களுக்கு ஏற்பட்ட அனுபவங்களும் எதிரொளிப்பதைக் காணலாம். திரைக்கதை வசனத்தின் முதல் வரைவு உருவாக ஆறு மாதங்கள் பிடித்தன.\n\nஇத்திரைப்படத்திற்குத் தூண்டுதலாக இருந்த மற்றொரு படைப்பு ஜேக் ஹிட் என்பவர் எழுதிய \"Off the Road: A Modern-Day Walk Down The Pilgrim's Route Into Spain\" ஆகும்.\n\nSection::::படப்பிடிப்பு.\nபடப்பிடிப்பு 2009, செப்டம்பர் 21இல் தொடங்கி 40 நாள்களில் நிறைவுற்றது. பட ஆக்குநர்களும் நடிகர்களும் \"வழி\" படப்பிடிப்பின்போது சந்தியாகு பயணப் பாதையில் சுமார் 350 கிலோமீட்டர் நடக்க வேண்டியிருந்தது. எஸ்தேவெசோடு சென்ற படப்பிடிப்பாளர் மிகச் சிலரே ஆவர். மலை வழி ஆதலால் பகலில் சூரிய ஒளியும், இரவில் திரி எரித்து உருவான ஒளியும், தீ மூட்டி உருவான ஒளியுமே படப்பிடிப்புக்குக் கிடைத்தது. சந்தியாகு செல்லும் மலைப் பாதை அப்பகுதிவாழ் மக்களுக்குத் தனிப்பட்ட பொருளுடைத்தது ஆதலால் படக் காட்சிகளை இயல்பு வகையில் துல்லியமாகக் காட்டவேண்டிய தேவையும் இருந்தது.\n\nதிரைப்படத்தின் முக்கிய காட்சிகளில் ஒன்று, திருப்பயணிகள் சந்தியாகு நகர கோவிலுக்குள் சென்று வழிபாட்டில் கலந்துகொள்வது ஆகும். ஆனால் படப்பிடிப்புக்காகக் கோவிலில் நுழைவதற்கு கோவில் அதிகாரிகளிடமிருந்து அனுமதி உடனே கிடைக்கவில்லை. எஸ்தேவஸ் கடவுள்மீது சுமையைப் போட்டுவிட்டு, மக்களிடம் இறைவேண்டல் செய்யுமாறு கேட்டுக்கொண்டார். அவர் எதிர்பார்த்தபடியே படப்பிடிப்புக்கு ஏற்பாடான நாளுக்கு 48 மணி நேரத்திற்கு முன் அனுமதி கிடைத்தது. கோவிலுக்குள் படப்பிடிப்பும் நிகழ்ந்தது.\n\nSection::::நடிப்பு.\nபடத்தின் மைய நடிகராக மைக்கிள் டக்ளஸ் அல்லது மெல் கிப்சன் என்பவரை அமர்த்தலாம் என்றுதான் மார்ட்டின் ஷீன் முதலில் ஆலோசனை வழங்கினார். ஆனால் தன் தந்தையாகிய மார்ட்டின் ஷீனுக்கு என்றே தாம் கதைவசனத்தை எழுதியதாக எஸ்தேவெஸ் கூறிவிட்டார்.\n\nமுக்கிய நடிகர்களைத் தவிர, படத்தில் வருகின்ற திருப்பயணிகர் எல்லாருமே உண்மையிலேயே சந்தியாகு நகர் நோக்கித் திருப்பயணம் சென்றுகொண்டிருந்தவர்கள்தாம். ஒரு காட்சியில் புலம் பெயர் மக்கள் தோன்றுவதும் உண்மையாகவே நிகழ்ந்ததே. அம்மக்கள் எசுப்பானியாவின் பூர்கோசு நகரைச் சார்ந்தவர்கள்.\n\nSection::::படம் பற்றிய சில குறிப்புகள்.\n\"வழி\" என்னும் திரைப்படத்தை உருவாக்க அதிக நிதி தேவைப்பட்டது. முதன்முறையாக 2010 செப்டம்பர் மாதம் டொரோன்டோ நகர் பன்னாட்டு திரைப்பட விழாவில் திரையிடப்பட்டது. ஷீனும் எஸ்தேவெசும் பேருந்துப் பயணம் மேற்கொண்டு தம் திரைப்படத்திற்கு அமெரிக்காவிலும் கனடாவின் சில பகுதிகளிலும் விளம்பரம் செய்தார்கள்.\n\nSection::::வரவு.\nஅமெரிக்காவில் திரையிடப்பட்ட முதல் நாள்களில் $110,418 பிரிந்தது. 2012 பெப்ருவரி அளவில் $4,416,962 மொத்தமாகப் பிரிந்தது.\n\nSection::::வரவேற்பு.\n\"வழி\" திரைப்படத்திற்கு நல்ல வரவேற்பு இருந்தது. \"இப்படம் கொஞ்சம் மெதுவாகச் செல்வதாகத் தோன்றலாம். ஆனால் உள்ளத்து உணர்வை நன்முறையில் வெளிக்கொணர்ந்து, விறுவிறுப்பான வாழ்க்கை நிகழ்ச்சிகளோடு இணைத்துச் செல்வதில் வெற்றிகண்டுள்ளது.\"\n\n"}
{"id": "195919", "url": "https://ta.wikipedia.org/wiki?curid=195919", "title": "வாய்ஸ் ஆஃப் அமெரிக்கா", "text": "வாய்ஸ் ஆஃப் அமெரிக்கா\n\nவாய்சு ஆஃப் அமெரிக்கா - ஐக்கிய அமெரிக்க கூட்டரசுக்கு சொந்தமான ஒரு பன்னாட்டு ஒளிபரப்பு நிறுவனம். \n\nஅமெரிக்காவின் ஒளிபரப்பு வாரிய ஆளுநர்கள் அமைப்பின் (BBG) கீழ் இயங்கி வரும் இந்நிறுவனம் அமெரிக்காவுக்கு வெளியே 45 மொழிகளில் பல்வேறு வானொலி, தொலைக்காட்சி சேவைகளை வழங்கி வருகிறது. \n\nவாய்சு ஆஃப் அமெரிக்கா உலகளவில் செய்தி, பிற நிகழ்ச்சிகளை கிழமைதோறும் 1500 மணி நேரம் ஒலி/ஒளிபரப்புவதை ஏறக்குறைய 123 மில்லியன் பார்வையாளர்கள் பார்க்கின்றனர்.\n\nSection::::மொழிகள்.\nவாய்ஸ் ஆஃப் அமெரிக்கா தற்போது 45 மொழிகளில் ஒலி/ஒளிபரப்பப்பட்டு வருகின்றன. (தொலைக்காட்சி அலைவரிசைகள் விண்மீன் சின்னத்துடன் அடையாளப்படுத்தப்பட்டுள்ளன):\n\nSection::::சிறப்பு ஆங்கிலம்.\nஆங்கிலம் சரியாக தெரியாதவர்களுக்கு உதவும் வகையில், குறைந்த வேகத்தில் வார்த்தைகளை நன்கு தெளிவாக உச்சரிக்கும் சிறப்பு ஆங்கில (Special English) நிகழ்ச்சிகள் 1959 அக்டோபர் 19-ம் தேதி முதல் ஒலிபரப்பத் தொடங்கியது. \n\nஇந்த முறையில் செய்திகள் வாசிக்கும்போது செய்தி வாசிப்பாளர்கள் வழக்கத்தைவிட குறைந்த வேகத்தில் செய்திகளை படிப்பதோடு கடுமையான சொற்களை தவிர்த்து 1500 அடிப்படை சொற்களை மட்டுமே பயன்படுத்துவர். \n\nஆங்கிலம் பயில்வோருக்கு இந்நிகழ்ச்சி உதவிகரமாக இருக்கும். இந்தியாவில் டிசிட்டல் செட் டாப் பாக்சு மூலம் கேபிள் டி.வி. நிகழ்ச்சிகளை பார்ப்பவர்களுக்கு வாய்சு ஆஃப் அமெரிக்காவின் சிறப்பு ஆங்கில நிகழ்ச்சிகளை தொலைக்காட்சி பெட்டியின் மூலமும் கேட்க முடியும்.\n"}
{"id": "195920", "url": "https://ta.wikipedia.org/wiki?curid=195920", "title": "நிலையில்லாப் புகழ் - இந்தியாவும் அதனுடைய முரண்பாடுகளும் (நூல்)", "text": "நிலையில்லாப் புகழ் - இந்தியாவும் அதனுடைய முரண்பாடுகளும் (நூல்)\n\nநிலையில்லாப் புகழ் - இந்தியாவும் அதனுடைய முரண்பாடுகளும் (Uncertain Glory: India and its Contradictions) அமர்த்தியா சென், ஜீன் ட்ரஸ் ஆகிய இருவராலும் எழுதப்பட்ட 433 பக்கங்களைக் கொண்ட ஆங்கில நூல் .இந்நூலில் இந்திய பொருளாதார வளர்ச்சி குறித்தும் இந்திய அரசு கடைபிடித்து வரும் பொருளாதார கொள்கை, குறிப்பாக 1991லிருந்து அமலாக்கப்பட்டு வரும் நவீன தாராளமய பொருளாதாரக் கொள்கை குறித்தும் விமர்சனப் பூர்வமாக ஆய்வு செய்யப்பட்டுள்ளது.கடந்த 20 ஆண்டுகளில்(1991-2011) இந்தியாவை விட பொருளாதார வளர்ச்சி குறைவாக உள்ள பல நாடுகளை இந்திய வளர்ச்சியுடன் ஒப்பிட்டு ஏன் சமூக நல குறியீடுகளில் இந்தியாவில் வளர்ச்சியில்லை என்பதை ஆய்வு செய்திருக்கிறார்கள்.\nSection::::கல்வி.\n\"வறுமை என்ற துயரத்தின் கோபுரம் இந்தியாவின் இருதயத்தை அழுத்திக் கொண்டிருப்பதற்கு அடிப்படைக் காரணம் கல்லாமை என்றே நான் கருதுகிறேன்\" என சோவியத் யூனியனுக்கு சென்று வந்த பிறகு மகாகவி தாகூர் கல்வி பற்றி மேற்கண்டவாறு கூறியுள்ளதை நூலாசிரியர்கள் மேற்கோள் காட்டியுள்ளனர்.12 ஆவது ஐந்தாண்டுத் திட்டத்தில் உயர்கல்வியிலும் பள்ளிக் கல்வியிலும் அரசு மற்றும் தனியார் கூட்டுமுயற்சி தேவை என்ற கொள்கையை மத்திய அரசு முன்வைத்துள்ளது. நவீன தாராளமயப் பொருளாதாரக் கொள்கை அமலாக்கம் தொடங்கிய பிறகு உயர்கல்வியில் நாடு முழுவதும் சுயநிதி கல்வி நிலையங்களும் நிகர்நிலைப் பல்கலைக்கழகங்களும் உருவாகியுள்ளன. இத்தகைய கல்வி நிலையங்களில் நகர்ப்புற, கிராமப்புற ஏழை குடும்பங்களைச் சார்ந்த மாணவர்கள் சேர இயலாது. நடுத்தர மக்கள் பகுதியில் கூட உயர் நடுத்தர பகுதியினரே லட்சக் கணக்கில் செலவு செய்து தங்கள் பிள்ளைகளை சுயநிதி கல்வி நிலையங்களில் சேர்க்க முடியும்.இந்தியாவில் சாதிய ரீதியிலும், மத ரீதியிலும், பாலின ரீதியிலும் உயர்கல்வி பெறும் வாய்ப்பில் பெரும் ஏற்றத் தாழ்வு நீடிக்கிறது. பழங்குடி மக்களும் பின்தங்கியுள்ளனர், இத்தகைய ஏற்றத்தாழ்வை போக்காத வரையில், ஏழை எளிய குடும்பங்களைச் சார்ந்தவர்களுக்கு அவர்கள் படிக்க விரும்புகிற வேலைவாய்ப்புள்ள உயர் கல்வி கிடைக்காது. இதன் விளைவாக சமூகவள மேம்பாட்டில் இந்தியா மற்ற ஏழை நாடுகளை விடவும் பின்தங்கியே இருக்கும்.கல்வி அளிக்கும் பொறுப்பை (பள்ளிக் கல்வி மற்றும் உயர்கல்வி) அரசு தனியாருக்கு விடுவது கல்வித்துறையில் மேம்பாடு அடைய உதவாது என்பதை நூலாசிரியர்கள் அழுத்தமாக வலியுறுத்துகிறார்கள். \nSection::::சுகாதாரம்.\nசுகாதார வசதி இந்தியாவில் பெருமளவிற்கு தனியார்மயமாக்கப்பட்டுவிட்டது என நூலாசிரி யர்கள் ஆதாரத்துடன் விளக்குகிறார்கள். ஐரோப்பிய நாடுகளில் சுகாதாரத்திற்கு ஆகும் செலவில் அரசின் பங்கு 70-85 சதவிகிதம், அமெரிக்காவில் 50 சதவிகிதம், உலக சராசரி 63 சதவிகிதம். ஆனால் இந்தியாவில் அரசின் பங்கு 29 சதவிகிதம் மட்டுமே. \n\nSection::::வறுமை ஒழிப்பு.\nஅத்தியாயம் 7 வறுமை ஒழிப்பு பற்றி விளக்குகிறது. இந்தியாவில் அமலாக்கப்பட்டு வரும் பொதுவிநியோகமுறைத் திட்டத்தை மேலும் பலப்படுத்திட வேண்டுமென்று நூலாசிரியர்கள் வாதிடுகின்றனர். வறுமைக்கோட்டு எல்லைக்கு கீழே வாழும் மக்களின் எண்ணிக்கையை கணக்கிடுவதிலும் சரியான அணுகுமுறையை கடைப்பிடிக்க வேண்டுமெனக் குறிப்பிடுகிறார்கள். மத்திய அரசு கொண்டு வந்துள்ள உணவுப் பாதுகாப்புச் சட்டத்தைப் (நூல் வெளியாகிற போது மசோதா வடிவத்தில் இருந்தது) பற்றியும் நூலில் குறிப்பிடப்பட்டுள்ளது.பொதுவிநியோக முறையில் நேரடி பணப்பட்டுவாடா முறை கூடாது என்றும் இதற்கு மாறாக, ஏற்கனவே அமலில் உள்ள பொது விநியோக முறையை பலப்படுத்திட வேண்டும் என்கிறார்கள். \n\nSection::::மையப் பொருள்.\nமலைக்கும் மடுவுக்கும் உள்ள வித்தியாசத்தைப் போல் இந்தியாவில் பொருளாதார ஏற்றத் தாழ்வு உள்ளது என்பதைச் சுட்டிக்காட்டி இத்தகைய ஏற்றத்தாழ்வே, ஏற்றத்தாழ்வு தொடர்ந்து நீடிப்பதற்கு காரணமாகிவிடும் என சுட்டிக் காட்டுகிறார்கள். \n"}
{"id": "195926", "url": "https://ta.wikipedia.org/wiki?curid=195926", "title": "சாதத் ஹசன் மண்ட்டோ", "text": "சாதத் ஹசன் மண்ட்டோ\n\nசாதத் ஹசன் மண்ட்டோ (\"Saadat Hassan Manto\", 11 மே 1912 – 18 சனவரி 1955) என்பவர் பாக்கித்தானைச் சேர்ந்த உருது மொழி எழுத்தாளர் ஆவார். இவர் சிறுகதைகள், புதினம், கட்டுரைகள், நாடகங்கள் போன்றவற்றை எழுதியுள்ளார்.\n\nSection::::பிறப்பு மற்றும் ஆரம்ப வாழ்க்கை.\nசாதத் ஹசன் மண்ட்டோ 1912-ம் ஆண்டு மே மாதம் 11ம் தேதி பஞ்சாப் மாகாணம் லூதியானா மாவட்டம் சாம்ராலா வட்டாரத்தின் பாப்ரோடி கிராமத்தில் பிறந்தவர். காஷ்மீர் முஸ்லிம் குடும்பத்தைச் சார்ந்த இவரது தந்தை அதிகாரத் தோரணையோடு வாழ்ந்தவர். தாயோ மிகவும் இளகிய மனம் படைத்தவர். இரண்டு முரண்பட்ட சக்திகளுக்கிடையில் சிக்கி உருப்பெற்றவர் தான் மண்ட்டோ.உருது இலக்கியத்தில் முத்திரை பதித்த மண்ட்டோ மெட்ரிக் தேர்வில் உருது மொழிப் பாடத்தில் தேர்ச்சியடையவில்லை என்பது வேடிக்கையான உண்மையாகும். ஆங்கிலத்தில் வெளி வந்த ரஷ்ய, ஃபிரெஞ்சு இலக்கியங்களை வாசிப்பதில் மிகுந்த ஆர்வம் கொண்டு செகாவ், மாக்சிம் கார்க்கி, விக்டர் ஹியூகோ, ஆஸ்கர் ஓயில்ட் ஆகியோரின் புதினங்களால் கவரப்பட்டார்.\n\nSection::::இலக்கியப் பணி.\nஅவரது தொடக்க கால இலக்கியப் பணியானது மொழி பெயர்ப்பாகவே அமைந்தது.1936-ம் ஆண்டு இந்திய முற்போக்கு எழுத்தாளர் சங்கத்தில் உறுப்பினராகச் சேர்ந்தார்.பேச்சு மொழி பஞ்சாபி என்றாலும் இலக்கியத்தை கடைசி வரை உருது மொழியிலேயே படைத்தார்.இந்திய - பாகிஸ்தான் பிரிவினையும் அதையொட்டி நடந்த மரணங்களும் பாலியல் வன்கொடுமைகளும் மண்ட்டோவைத் துடிக்க வைத்தன.\n"}
{"id": "195935", "url": "https://ta.wikipedia.org/wiki?curid=195935", "title": "அருணாசல தேசிகர்", "text": "அருணாசல தேசிகர்\n\nஅருணாசல தேசிகர் இலங்கையின் சைவ சித்தாந்த வளர்ச்சியில் பெரும் பங்கு வகித்த அறிஞராவார். இவர் கிழக்கிலங்கையின் மட்டக்களப்பு மாவட்டத்தில் பிறந்தார். \n\nSection::::வாழ்க்கைக் குறிப்பு.\nSection::::தோற்றம்.\nகாசிநாத சாஸ்திரியார் - சின்னப்பிள்ளை அம்மையார் என்போரின் மகனாவார். இவருக்கு தேசிகமணி, சைவமெயப்போதகர், சைவசித்தாந்தமணி முதலான பெயர்களும் உள்ளன. \n\nSection::::கல்வி.\nபெற்றோரிடம் முதற்கல்வியைப் பெற்ற இவர், ஆரம்பக் கல்வியை ஆனைப்பந்திக் கோயில் திண்ணைப்பள்ளியில் தந்தையிடம் கற்றார். பின்னர் புளியந்தீவு மகிழடித் தெருவில் இருந்த சைவப் பள்ளியில் கற்றார். தொடர்ந்து மட்டக்களப்பு அரசடியில் இருந்த மெதடிஸ்த மிஷன் பாடசாலையில் பயின்றார். இளமையிலேயே திறமை வாய்ந்த மாணவராக விளங்கினார்.\n\nSection::::மட்டக்களப்பு சுதேச இயக்கமும் தேசிகரும்.\nஇளமைக் காலத்தில் மட்டக்களப்பு சைவ சமயம் சார்பான சுதேச இயக்கத்தின் பங்காளராக விளங்கினார். ஐரோப்பியர்கள் மட்டக்களப்பினை கைப்பற்றியதன் விளைவாகத் தோன்றிய இச் சுதேச இயக்கத்தில் இணைந்து அழியும் நிலையில் சென்று கொண்டிருந்த இந்து சமயத்தை மீட்டு கிறிஸ்தவ சமயத்தவரின் மதமாற்ற நடவடிக்கைகளை எதிர்த்தார்.\n\nSection::::தொழில்.\nதேசிகர் மட்டக்களப்பின் அரசடி மெதடிஸ்த ஆசிரியர் பயிற்சிக் கல்லூரியில் பயிற்சியில் ஈடுபட்டார். ஆனால் இறுதிப் பரீட்சைக்குத் தோன்றுவதற்கும் சான்றிதழ் பெறுவதற்கும் மதம்மாற வேண்டும் எனும் வற்புறுத்தலுக்குப் பணியாது ஆசிரியர் பயிற்சியை இடைநிறுத்தினார்.\n\nSection::::பணிகள்.\nSection::::சொற்பொழிவாற்றுதல்.\nமட்டக்களப்பின் புகழ்பெற்ற சொற்பொழிவாளராகத் திகழ்ந்தார். தமது 15வது வயதிலிருந்து 65 ஆண்டுகளுக்கும் மேலாகவும் இவரது சொற்பொழிவுகள் நிகழப்பெற்றன. எடுக்கின்ற எந்தப் பொருளிலும் ஆழ்ந்து பேசக் கூடிய திறமை கொண்டிருந்தார். பொதுமக்களை கவரக்கூடிய இனிய தமிழில் நகைச்சுவை ததும்ப உணர்ச்சியோடு பேசுபவர்.\n\nஒரு சைவ சமயி அகவாழ்விலும் புறவாழ்விலும் எவ்வாறு நடந்துகொள்ள வேண்டும் என்பதையே பொதுவாகத் தன் சொற்பொழிவுகளின் பொருளாகக் கொண்டார். மேலும், மட்டக்களப்பில் ஆகம வழிபாட்டு முறைக்கு விளக்கம் கொடுத்தும், கோயில் அமைப்பு, நித்திய நைமித்திய பூசை முறைகள், வழிபாட்டு முறைகள் முதலான பல்வேறு தலைப்புக்களிலும் பேசியுள்ளார்.\n\nSection::::பிரசங்கம் செய்தல்.\nமட்டக்களப்பு மக்களிடையே ஆலய வழிபாட்டின் அவசியம், சைவப் பண்பாட்டைக் கடைப்பிடிக்க வேண்டியதன் அவசியம் என்பவற்றை வலியுறுத்தி பல்வேறு பிரசங்கங்களை ஆற்றினார். மட்டக்களப்பு ஆனைப்பந்தி ஆலயத்தில் வெள்ளிக் கிழமைகள் தோறும் தவறாது பிரசங்கம் செய்துவந்தார். தம்மைத் தொடர்ந்து பிரசங்கம் நிகழ்த்தெவன மாணவர் பரம்பரை ஒன்றையும் உருவாக்கினார். சீ. நாகையா ஆசிரியர், வ. சித்திவிநாயகம் ஆசிரியர், பண்டிதர். த. கிருஷ்ணபிள்ளை போன்றோர் அவ்வாறு குறிப்பிடத்தக்கோராவர்.\n\nSection::::சைவ சமய பேச்சாளர்களுக்கு ஆலோசனை வழங்குதல்.\nசிறந்த சைவ சமய பேச்சாளர்கள் உருவாவதற்கு பல்வேறு ஆலோசனைகளை கூறினார்\n\nSection::::எழுத்தாளர்.\nSection::::எழுதிய நூல்கள்.\nஇளமைக் காலந்தொட்டே ஆசிரியப் பணியிலும், சொற்பொழிவுகள் செய்வதிலும் ஈடுபட்ட போதிலும் தமது 60 வயதின் பின்னரேயே நூல்களை எழுதுவதில் ஈடுபட்டார். அவ்வாறு பன்னிரண்டு நூல்கள் இவரால் எழுதப்பட்டவை ஆகும்.\nஇப்பன்னிரு நூல்களும் சைவசமயக் களஞ்சியம் எனப்படுகின்றன.\n"}
{"id": "195936", "url": "https://ta.wikipedia.org/wiki?curid=195936", "title": "தௌண்டியா கேரா தங்கப் புதையல் சோதனை", "text": "தௌண்டியா கேரா தங்கப் புதையல் சோதனை\n\nதௌண்டியா கேரா தங்கப் புதையல் சோதனை உத்தரப் பிரதேசம் மாநில உன்னோ மாவட்டத்தில் சங்கரம்பூர்(பழைய பெயர் தௌண்டியா கேரா) கிராமத்தில் 2013ம் ஆண்டு நடைபெற்றது. சோபன் சர்க்கார் என்ற சாதுவின் கனவில் 1000 டன் மதிப்புள்ள தங்கம் ராஜா ராவ் ராம் பக்சிங் கோட்டையில் இருப்பதாகக் கண்டார் என்று கூறப்படுகிறது.அவர் நேராக இந்தியத் தொல்லியல் ஆய்வகத்திடம் செல்லாமல் , மத்திய அமைச்சர் சரண் தாஸ் மஹந்தை அனுகினார் . அதன் பிறகு சுரங்கத்துறை அமைச்சகம் மற்றும் இந்தியத் தொல்லியல் ஆய்வகம் ஆகிய அமைப்புகளுக்குத் தகவல் அனுப்பப்பட்டு அவற்றின் ஒப்புதலுடன் 18 அக்டோபர் 2013ல் அகழாய்வுகள் தொடங்கப்பட்டன.\n\nSection::::தௌண்டியா கேராவின் வரலாறு.\nதௌண்டியா கேரா கிராமம் ஒரு பழமையான பகுதியாகும். இந்தியத் தொல்லியல் ஆய்வக நிறுவனர் சர் அலெக்சாண்டர் கன்னிங்காம் என்பவரால் தௌண்டியா கேரா மற்றும் ஹயமுக ஆகிய தொல்லியல் இடங்கள் கண்டுபிடிக்கப்பட்டது. ஏழாம் நூற்றாண்டில் சீனப் பயணியான சுவான்சாங் ஹயமுக பகுதிக்கு வந்து ஐந்து புத்தக் கோவில்களின் பட்டியல்களையும் ஆயிரக்கணக்கான புத்தப் பாடசாலைகளையும் பதிவுசெய்துள்ளார். கன்னிங்காம் கூற்றின் படி தௌண்டியா கேரா பகுதி பழைய இந்து போராளி சமூகமான பைஸ் ராஜபுத்திரர்களின் தலை நகரமாக இருந்துள்ளது\n\nSection::::அகழாய்வு.\n18 அக்டோபர் 2013 அன்று 12 சிறிய குழுக்களுடன் இந்தியத் தொல்லியல் ஆய்வகம் அகழாய்வுகளை நடத்தத் தொடங்கியது. இந்திய ஊடகங்களின் கவனம் ஒரே நாளில் இக்கோட்டைக்கும், இப்பகுதிக்கும் கிடைத்துள்ளது. மேலும் அகழாய்வுகளைக் காணப் பலர் இங்கு கூடுகின்றார்கள் இப் பணியை நீதிமன்றம் கண்காணிக்க கோரி தொடுக்கப்பட்ட பொதுநலன் வழக்கில் உச்சநீதிமன்றம் உடனடியாக எந்த முடிவையும் எடுக்க இயலாது என்று கூறியது. அகழ்வாய்வின்படி, 2013 அக்டோபர் 27-ம் தேதி வரை சுமார் 4000 கோடி இந்திய ரூபாய் மதிப்புள்ள தங்கம் மற்றும் கனிமங்கள் இருப்பதாக நம்பப்படுகிறது.\n"}
{"id": "195938", "url": "https://ta.wikipedia.org/wiki?curid=195938", "title": "மிதவை (புதினம்)", "text": "மிதவை (புதினம்)\n\nமிதவை என்பது எழுத்தாளர் நாஞ்சில் நாடன் எழுதிய புதினம் ஆகும். இந்நூலின் முதற்பதிப்பு 1986-ல் அன்னம் பதிப்பகத்தாரின் வெளியீடாக வந்தது. இந்நாவலின் முகப்பு அல்லடை ஓவியம் ஓவியர் ஜீவா.\n\nSection::::முன்னுரையில்.\nஇந்நூலுக்கான முன்னுரையில் நாஞ்சில் நாடன்,\n\nSection::::பின்னட்டைக் குறிப்புகள்.\nஇந்நாவல் பற்றிய எழுத்தாளர் நகுலனின் கருத்து பின்னட்டையில் ஆங்கிலத்தில் வெளியாகியுள்ளது. அதில், \n"}
{"id": "195941", "url": "https://ta.wikipedia.org/wiki?curid=195941", "title": "வெற்றி முழக்கம் (புதினம்)", "text": "வெற்றி முழக்கம் (புதினம்)\n\nவெற்றி முழக்கம் எனும் இந்நூல் நா.பார்த்தசாரதியால் எழுதப்பட்டது ஆகும். 320 பக்கங்கள் கொண்ட இந்நூல் ஸ்ரீசெண்பகா பதிப்பகத்தாரால் வெளியிடப்பட்டுள்ளது. முதற்பதிப்பு 1961-ல் வெளிவந்தது. பாஸ கவியின் சொப்பன வாசவதத்தா, கொங்குவேளின் பெருங்கதை மற்றும் உ.வே.சா. ஐயரவர்கள் எழுதியுள்ள உதயணன் சரிதச் சுருக்கம் ஆகியவற்றை தழுவி இந்நூல் எழுதப்பட்டுள்ளது.\nSection::::முன்னுரை.\nநா.பார்த்தசாரதி எழுதிய முன்னுரையில்,\nஎன்கிறார்.\n\n"}
{"id": "195942", "url": "https://ta.wikipedia.org/wiki?curid=195942", "title": "பொன் விலங்கு (புதினம்)", "text": "பொன் விலங்கு (புதினம்)\n\nபொன் விலங்கு எனும் இந்நூல் நா.பார்த்தசாரதி எழுதிய புதினம் ஆகும். 544 பக்கங்கள் கொண்ட இந்நூல் ஸ்ரீஇந்து பதிப்பகத்தாரால் வெளியிடப்பட்டுள்ளது. சமூக நாவல் என இந்நூலை பதிப்பகத்தார் வகைப்படுத்தியுள்ளனர்.\n"}
{"id": "195944", "url": "https://ta.wikipedia.org/wiki?curid=195944", "title": "துவாரகை", "text": "துவாரகை\n\nதுவாரகை அல்லது துவாரகா இந்தியாவின் குசராத்து மாநிலத்தின் தேவபூமி துவாரகை மாவட்டத்தில் அரபுக்கடற் கரையில் அமைந்த பண்டைய நகரம் ஆகும். யது குல அரசர்கள் ஆண்ட ஆனர்த்த நாட்டின் தலைநகரான துவாரகையை, ஸ்ரீகிருஷ்ணர் புதிதாக அமைத்ததாக நம்பப்படுகின்றது. முக்தி தரும் ஏழு நகரங்களில் துவாரகை நகரம் ஒன்றாக உள்ளது. 108 வைணவத் திருத்தலங்களில் ஒன்றான திருத்துவாரகை இங்கு அமைந்துள்ளது குறிக்கத்தக்கது. ஆதிசங்கரர் நிறுவிய நான்கு பீடங்களில் ஒன்றான துவாரகை மடம் இங்கு அமைந்துள்ளது.\nமேலும் துவாரகை சிந்துவெளி நாகரீக தொல்லியல் களங்களில் ஒன்றாக உள்ளது. \n\nSection::::துவாரகை என்பதன் பொருள்.\nதுவாரகையை \"துவாரவதி\" என்றும் அழைப்பர். \"துவாரகை\" என்பதற்கும் \"துவாராவதி\" என்பதற்கும் சமஸ்கிருத மொழியில் பல நுழைவாயில்கள் கொண்ட நகரம் என்று பொருள். மகாபாரதத்தில் துவாரகை, யது குலத்தின் ஒரு பிரிவான விருஷ்ணிகள் ஆண்ட ஆனர்த்த இராச்சியத்தின் தலைநகராக இருந்தது என்று குறிப்பிடப்பட்டுள்ளது. \n\n\nSection::::துவாரகை தொல்லியல் அகழ்வாய்வுகள்.\n1963ல் இந்தியத் தொல்லியல் ஆய்வகம், துவாரகையின் கடற்கரையிலும், கடலிலும் தொல்லியல் அகழ்வாய்வுப் பணிகள் மேற்கொண்டதில் பழம்பெரும் நகரத்தின் தொல்பொருட்களை கண்டெடுத்து ஆய்வு செய்தது. கடல் பகுதியில் இரண்டு இடத்தில் தொல்லியல் அகழ்வாய்வு செய்ததில் பண்டைய இந்தியாவின் மத்திய கால இராச்சியங்களில் ஒன்றான துவாரகை நகரமும், துறைமுகமும் மண் அரிப்பால் கடலில் மூழ்கியிருந்தது உறுதிப்படுத்தப்பட்டது. வல்லபியை தலைநகராக் கொண்டு, ஆனர்த்த இராச்சியத்தை ஆண்ட மன்னர் \"சிம்மாதித்தியன்\" கிபி 574ல் வெளியிட்ட செப்புப் பட்டயத்தில் துவாரகை நகரத்தை குறித்துள்ளது. துவாரகை அருகே உள்ள பேட் துவாரகை இந்துக்களின் புனிதத் தலமாகவும், கிமு 1570 காலத்திய, பிந்தைய அரப்பா தொல்லியல் களங்களில் ஒன்றாக உள்ளது. \n\nSection::::நிலவியல்.\nசௌராஷ்டிர தீபகற்பத்தில் புதிதாக துவக்கப்பட்ட தேவபூமி துவாரகை மாவட்டத்தின், கட்ச் வளைகுடாவின் கழிமுகத்தில், கோமதி ஆற்றின் வலது கரையில் துவாரகை நகரம் அமைந்துள்ளது.\n\nSection::::போக்குவரத்து.\nதுவாரகையின் சாலைகள், தொடருந்து நிலையம் நாட்டின் அனைத்துப் பகுதிகளையும் இணைக்கிறது. அருகில் உள்ள விமான நிலையம், துவாரகையிலிருந்து 131 கிலோ மீட்டர் தொலைவில் உள்ள ஜாம்நகர் விமான நிலையம் ஆகும்.\n\nSection::::மக்கள்பரம்பல்.\n2001ஆம் ஆண்டு மக்கட்தொகை கணக்கெடுப்பின்படி துவாரகை நகரத்தின் மக்கள் தொகை 38,873 ஆகும்.). மக்கள் தொகையில் ஆண்கள் 53%; பெண்கள் 47%. மொத்த எழுத்தறிவு 72%. அதில் பெண்கள் எழுத்தறிவு 55%. மொத்த மக்கள் தொகையில், ஆறு வயதிற்குரிய குழந்தைகள் எண்ணிக்கை 13% ஆகும்.\n\n\n\n"}
{"id": "195945", "url": "https://ta.wikipedia.org/wiki?curid=195945", "title": "சிம்பொனி 5 (பீத்தோவன்)", "text": "சிம்பொனி 5 (பீத்தோவன்)\n\nசிம்பொனி 5 இசைக் குறிப்புகள் பீத்தோவனால் 1804 முதல் 1808 வரையிலான காலகட்டத்தில் எழுதப்பட்டவை. செவ்வியல் இசையில் சிம்பொனி 5 மிகவும் பிரபலமான ஒன்றாகும். மேலும் அடிக்கடி இசைக்கப்படும் இசைக்குறிப்பும் ஆகும். முதலில் 1808-ல் வியென்னாவில் இக்குறிப்பு இசைக்கப்பட்டது.\n\nSection::::திரைப்படத்தில்.\nஈரானிய திரைப்பட இயக்குனர் மோசன் மக்மால்பஃப் தனது தி சைலன்சு திரைப்படத்தின் இறுதிக் காட்சியில் இதைப் பயன்படுத்தியுள்ளார். இத்திரைப்படத்தில் பயன்படுத்தப்பட்ட பீத்தோவனின் சிம்பொனி 5 ன் சிறு பகுதி ()\nசிம்பொனி 5 இசைக்கோவையின் சிறு பகுதி <score>{\\clef treble \\key c \\minor \\time 2/4 {r8 g'8 [ g'8 g'8 ] | ees'2\\fermata | r8 f'8 [ f'8 f'8 ] | d'2 ( | d'2\\fermata ) | } }</score>\n\nSection::::சிம்பொனி 5 இசை.\nசிம்பொனி 5 முழு இசையும் நான்கு குறிப்புகளாகக் கொண்டது. அவை கீழே கொடுக்கப்பட்டுள்ளது.\n"}
{"id": "195949", "url": "https://ta.wikipedia.org/wiki?curid=195949", "title": "குத்தாலம் பி. கல்யாணம்", "text": "குத்தாலம் பி. கல்யாணம்\n\nகுத்தாலம் பி.கல்யாணம் ஓர் தமிழக அரசியல்வாதி ஆவார். இவர் தி.மு.க வின் தலைமை தேர்தல் பணிக்குழு செயலாளர் ஆவார். இவர் 1984, 1989, 1991 ஆகிய ஆண்டுகளில் நடந்த மக்களவை தேர்தலில், மயிலாடுதுறை மக்களவைத் தொகுதியில் தி.மு.க சார்பில் போட்டியிட்டவர். இவர் நாகை வடக்கு மாவட்ட திமுக செயலாளராகவும் இருந்துள்ளார். 1996 ஆம் ஆண்டு நடந்த சட்டமன்றத் தேர்தலில், குத்தாலம் தொகுதியிலிருந்து, தமிழக சட்டபேரவை உறுப்பினராக தேர்ந்தெடுக்கப்பட்டவர். இவருக்கு 2018ஆம் ஆண்டு திமுக முப்பெரும் விழாவில் கலைஞர் விருது வழங்கப்பட்டது. . இவரது மகன் குத்தாலம் க. அன்பழகனும் 1996ல் குத்தாலம் தொகுதியிலிருந்து, தமிழக சட்டபேரவை உறுப்பினராக தேர்ந்தெடுக்கப்பட்டுள்ளார். இவர் திமுக கொள்கை பரப்புகுழு துணைச் செயலாளராக உள்ளார்.\n"}
{"id": "195950", "url": "https://ta.wikipedia.org/wiki?curid=195950", "title": "மூன்றாம் பவுல் (திருத்தந்தை)", "text": "மூன்றாம் பவுல் (திருத்தந்தை)\n\nஅலெக்சாண்டார் பெர்னேஸ் என்பவரை, 1534 நவம்பர் 3- ஆம் நாளில் புதிய பாப்புவாகத் தேர்ந்தெடுத்தனர். இவர் தமது இருபதாவது வயதிலேயே கர்தினாலக பணியாற்றியவர். பாப்புவானபோது வயது 60. இவரது வாழ்க்கை உலகார்ந்தது. பாப்பு என்பதைவிட, ஒர் அரசராகவே ஆளுகை புரிந்தார் பவுல்! ஜெர்மானியப் பேரரசரின் உதவியுடன் ஒரு பொது சங்கத்தைக் கூட்டினார். திரிதெந்தீன் பொதுச்சங்கம் என்று நாம் அழைக்கும் அந்த சங்கம், 1545 டிசம்பர் 14-ல் ஆஸ்திரியாவில், திரிதெந்து நகரில் கூடியது இந்தப் பொது சங்கம் 1563 வரை நீடித்தது. இந்த பொதுச் சங்கத்தில் தான் சீர்திருத்த சபையினைருக்கு எதிர்ப்பு - திருச்சபைச் சீர்திருத்தம் என்ற கோட்பாடுகள் வரையறுக்கப்பட்டன. \nபொதுச் சங்கம் நடைபெற்றுக் கொண்டிருக்கும்போதே, 1549 நவம்பர் 10ல் உரோமையில் காலமானார்\n"}
{"id": "195952", "url": "https://ta.wikipedia.org/wiki?curid=195952", "title": "மூன்றாம் ஜூலியுஸ் (திருத்தந்தை)", "text": "மூன்றாம் ஜூலியுஸ் (திருத்தந்தை)\n\nபுதிய பாப்புவைத் தேர்ந்தெடுக்க, கர்தினால்களுக்கு பத்து வாரம் தேவைப்பட்டன. இங்கிலாந்து கர்தினாலான ரெஜினால்ட் போல் என்பவரை புதிய பாப்புவாக தேர்ந்தெடுக்க விரும்பினர்.\nஆனால் அவர் மிகுந்த தாழ்மையுடன், தம்மைப் பாப்புவாக தேர்தெடுக்க வேண்டாம் என்று கேட்டுக் கொண்டார். எனவே, இத்தாலிய கர்தினால் ஜான் மோன்டி என்பவரை புதிய பாப்புவாகத் தேர்தெடுத்தனர். 1550 பிப்ரவரி 22இல் பணியேற்றபோது, மூன்றாம் ஜீலியஸ் என்று பெயர் சூடிக்கொண்டார்.\n\nஅரசன் 8-ஆம் ஹென்றி இறந்தபின், அவரின் மகள் மேரி, இங்கிலாந்தின் அரசியானார். கேண்டர்பரியின் பேராயராக கர்தினால் போல் ஐ பாப்பு நியமித்தார். இவர்தான் கேண்ட்ர்பரியின் கடைசி பேராயர். இங்கிலாந்து திருச்சபையில் ஏற்பட்ட பிளவினால் புதிதாக உருவான 'புரொட்டஸ்டான்ட்' என்ற பிரிவினைச் சபையையும் கத்தோலிக்கத் திருசபையையும், இவரால் சமரசப்படுத்த முடியவில்லை.\n\nஎதையும் சாதிக்க முடியாத நிலையில், ஐந்தாண்டுப் பணிப் பொறுப்பிற்குப்பின் 1555 மார்ச் 25ல் ஜீலியஸ் பாப்பு காலமானார்\n"}
{"id": "195953", "url": "https://ta.wikipedia.org/wiki?curid=195953", "title": "இரண்டாம் மர்செல்லுஸ் (திருத்தந்தை)", "text": "இரண்டாம் மர்செல்லுஸ் (திருத்தந்தை)\n\nபுதிய பாப்புவாக 1555ல் மார்செலஸ் தேர்ந்தெடுக்கப்பட்டார். இவரின் தேர்வில் அனைவரும் மகிழ்ச்சியடைந்தனர். திருசபையில் ஏற்பட்டுள்ள பிரச்சனைகள், நெருக்கடிகளைச் சமாளித்து புத்துயிர் ஊட்டக்கூடிய துடிப்புள்ள இவரைப் போன்ற ஒருவருக்குதான் திருசபைக் காத்திருந்தது. 'திருத்தந்தையர்களின் வரலாற்றில் மிகவும் உன்னதமான பாப்பு' என்று இவர் போற்றப்பட்டார். ஆனால் துரதிஷ்டவசமாக, பணிப் பொறுப்பேற்ற 22 நாள்களுக்குள், 1555 மே மாதம் முதல் நாள் இறைபதம் சேர்ந்தார்\n"}
{"id": "195957", "url": "https://ta.wikipedia.org/wiki?curid=195957", "title": "துளைத்தல்", "text": "துளைத்தல்\n\nதுளைத்தல் (\"drilling\") என்பது திடப்பொருட்களில் துறப்பணவலகு கொண்டு வட்டங்களைத் துளையிடும் முறையாகும். துறப்பணவலகு என்பது ஒரு சுழலும் பன்முனை வெட்டுங்கருவி ஆகும். பிட், நிமிடத்திற்கு நூறு முதல் ஆயிரக்கணக்கான சுழற்சிகள் விகிதத்தில், பணிக்கருவிக்கு எதிராக சுழற்றி அழுத்தப்படும். இந்த விசை பணிக்கருவிக்கு எதிராகச் செயல்பட்டு, உலோகத் துண்டுகளை வெட்டி எடுக்கும்.\nவிதிவிலக்காக, சிறப்பாக வடிவமைக்கப்பட்ட பிட்கள் அல்லாத வட்ட குறுக்கு பிரிவில் துளைகளிட முடியும்;சதுர, குறுக்கு பிரிவும் சாத்தியமே.\n\nSection::::செயல்முறை.\nதுளைகள் நுழைவு பக்க மற்றும் முன்னிலையில் தங்கள் கூர்மையான முனை மூலமாக வகைப்படுத்தப்படும் மேலும், துளை உள்ளே நீள்வட்ட வடிவ உராய்வு குறிப்புகள் உள்ளன.\nதோண்டுதல் குறைந்த எஞ்சிய அழுத்தங்கள் உருவாக்குவதன் மூலம் பணிக்கருவியின் இயந்திர பண்புகளை பாதிக்கலாம். இது பணிக்கருவியின் மீது அரிப்பை ஏற்படுத்துவதற்கான வாய்ப்புகளை அதிகமாக்குகிறது.ஒரு மேல் பூச்சு செயல்முறை அரிப்பை தவிர்க்க உதவுகிறது .துத்தநாக முலாம் அல்லது 14 முதல் 20 மைக்ரோமீட்டர் மற்ற வழக்கமான பூச்சு செயல்முறை எந்த வகையான அரிப்பையும் தவிர்க்க உதவும். \n\nகுழல்வடிவ பயிற்சி துணுக்குகளில் , எல்லா சில்லுகளும் குழல் வழியாக நீக்கப்படுகின்றன. பொருள், செயல்முறை அளவுருக்களைப் பொறுத்து, சில்லுகள் நீண்ட சுருள் அல்லது சிறிய செதில்களாக இருக்கும் [3] உருவாக்கப்பட்ட சில்லுகள் பொருளின் கடைசல் இணக்க சுட்டிக்காட்டியாக செயல்படும். துளையப்படும் பொருளில் நீண்ட சில்லுகள் வருமானால் அப்பொருளின் கடைசல் இணக்கம் குறையும்.\n\nமுடிந்தவரை பணிக்கருவி மேற்பரப்பில் துளைகள் செங்குத்தாக அமைய வேண்டும். இது துறப்பணவலகின் போக்கைக் குறைக்கிறது. இதனால் துளை தவறான இடத்தில் இடப்படுகிறது. அதிக நீள - விட்ட விகிதத்தில் துறப்பணவலகின் போக்கு அதிகரிக்கிறது.\nஒரு மையமாக குறி அல்லது அம்சம் நிறுவுவதில்:\nமையத்தில் துளையிடல்\nபுள்ளி நோக்குதல்\n\nமேற்பரப்பு பூச்சு 32 முதல் 500 நுண்ணங்குலங்கள் வரை இருக்கலாம். பூச்சு வெட்டுக்கள் 32 நுண்ணங்குலங்கள் அளவில் பரப்புகளை உருவாக்கும், மற்றும் உரைவு 500 நுண்ணங்குலங்கள் அருகே இருக்கும்.\n\nவெட்டுங்கருவியைக் குளிர்விக்க, கருவியின் வாழ்வை அதிகரிக்க, வேகத்தைக் கூட்ட, மேல்பூச்சை அதிகரிக்க வெட்டும் திரவம் பொதுவாக பயன்படுத்தபடுகிறது. இந்த திரவங்களின் பயன்பாடு பொதுவாக பணிக்கருவி மீது ஒரு ஸ்ப்ரே மூடுபனி கொடுப்பதனால் செய்யப்படுகிறது.\n\nஎந்த துளையிடுங்கருவியைப் பயன்படுத்துவது என்பதைத் தீர்மானிப்பதில், அவரவர் பணியின் தேவைகள் பெரும் பங்கு வகிக்கிறது. வெவ்வேறு நோக்கங்களுக்கென்று வெவ்வேறு துளையிடும் பாணிகள் உள்ளன. சப்லேன்ட் பயிற்சி ஒன்றுக்கு மேற்பட்ட விட்டங்களைத் துளையிடும் திறன் உள்ளது. மண்வெட்டி துரப்பணம் பெரிய துளை அளவுகள் துளைக்கப் பயன்படுத்தப்படுகிறது. அட்டவணையிட்ட துளைக்கருவி சில்லுகளை நிர்வகிப்பதில் பயனுள்ளதாக இருக்கும்.\n\nSection::::ஸ்பாட் துளையிடல்.\nஸ்பாட் துளைத்தலின் நோக்கம் முதல் துளை ஒரு வழிகாட்டியாக செயல்பட்டு இறுதி துளையைத் துளையிடுவது ஆகும். அது அடுத்த துளைத்தல் பணியில் தொடக்கத்தில் வழிகாட்டும் பயன்படுத்தப்படுகிறது, ஏனெனில் துளை மட்டுமே பணிக்கருவி ஒரு பகுதியாக வழி துளையிட்டு.\n\nSection::::மையத் துளைத்தல்.\nசென்டர் துளைத்தலின் நோக்கம் சாத்தியமுள்ள பின்வரும் நடவடிக்கைகளின் மூலம் சுழற்சி மையமாக செயல்படவேண்டும் என்பதே ஆகும். சென்டர் துளைத்தல் பொதுவாக மையத் துளைக்கருவி எனும் சிறப்பு வடிவக் கருவி கொண்டு செயல்படுத்தப்படுகிறது.\n\nSection::::ஆழ் துளை துளைத்தல்.\nஆழமான குழி துளைத்தல் என்பது, ஆழம் விட்டத்தை விட ஐந்து முறை அதிகமாய் இருக்க வேண்டுமென வரையறுக்கப்படுகிறது. இந்த வகையான ஓட்டைகளின் செவ்வை மற்றும் சகிப்புகளைப் பராமரிக்க சிறப்பு உபகரணங்கள் தேவைப்படுகின்றன. மற்ற பரிந்துரைகள் வட்டணிப்பு மற்றும் மேற்பரப்பு பூச்சு ஆகும்.\n\nஆழமான குழி துளைத்தல் பொதுவாக ஒரு சில கருவி முறைகள் உடன் சாதிக்கக் கூடியது. இது குளிர் நுழைவு முறை (உட்புறம் அல்லது வெளிப்புறம்) மற்றும் துணுக்கு அகற்றும் முறை (உட்புறம் அல்லது வெளிப்புறம்) காரணமாக மாறுபடுகிறது. தேவையான செவ்வை சகிப்புகளை அடைய ஒரு சுழலும் கருவி மற்றும் எதிர் சுழலும் பணிக்கருவி போன்ற பொது நுட்பங்கள் பயன்படுத்தப்படுகின்றன.\n\nமேல் நிலை கருவி முறைகள் ட்ரெப்பாநிங்க், ஸ்கைவிங், பர்னிஷிங், இழு போரிங், குடுவை போரிங் ஆகியவைகளை உள்ளடக்கியுள்ளன. இறுதியாக, துளைத்தல் தொழில்நுட்பத்தின் புதிய வகையான இந்த சிக்கலை எதிர்கொள்ள உள்ளது : அதிர்வு துளைத்தல் இந்த தொழில்நுட்பம் ஒரு சிறிய கட்டுப்பாட்டு அச்சு அதிர்வு மூலம் சில்லுகளை உடைக்கின்றது. எனவே சிறிய சில்லுகள் எளிதாக ஒரு புல்லாங்குழலின் துரப்பணம் மூலம் நீக்கப்படும்.\n\nஒரு உயர் தொழில்நுட்ப கண்காணிப்பு அமைப்பு சக்தி , முறுக்கு , அதிர்வு , மற்றும் ஒலி மாசு ஆகியவைகளை கட்டுப்படுத்த பயன்படுத்தப்படும் அதிர்வு, ஆழமான குழி துளைத்தலில் ஒரு முக்கிய குறைபாடாக கருதப்படுகிறது. சிறப்பு குளிர்விப்பான் பொதுவாக துளைத்தலில் உதவும்.\n\nSection::::துப்பாக்கி துளைத்தல்.\nதோண்டுதல் நடவடிக்கையின் மற்றொரு வகை துப்பாக்கி துளைத்தல் என அழைக்கப்படுகிறது. இந்த முறை முதலில் துப்பாக்கி பீப்பாய்கள் மற்றும் சிறிய விட்டம் - ஆழமான துளையிடுதலில் பொதுவாக பயன்படுத்தப்பட்டது. இந்த ஆழம்-விட்டம் விகிதம் 300:1 விட அதிகமாக முடியும். துப்பாக்கி துளைத்தலின் முக்கிய அம்சம் பிட்கள் சுய மையமாக உள்ளது ஆகும்; இது ஆழ்ந்த துல்லியமான துளைகளை அனுமதிக்கிறது. இந்த பிட்கள் சுழலும் இயக்கத்தை உபயோகிக்கின்றன. துப்பாக்கி துளைத்தல், பொதுவாக உயர் வேகங்கள் மற்றும் குறைந்த வேக விகிதத்தில் செய்யப்படுகிறது.\n\nSection::::ட்ரெப்பானிங்.\nட்ரெப்பானிங் பொதுவாக ஒரு நிலையான துறப்பணவலகு சாத்தியமில்லாத அல்லது பொருளாதார அல்ல பெரிய விட்டம் ஓட்டைகள் ( வரை) உருவாக்க பயன்படுத்தப்படுகிறது. ட்ரெப்பானிங் ஒரு பணியாற்றி போன்ற திட வட்டு வெட்டி மூலம் விரும்பிய விட்டம் நீக்குகிறது. ட்ரெப்பானிங் தாள் உலோக, கிரானைட் கர்லிங் கல் , தட்டுகள், அல்லது கட்டமைப்பு உறுப்பினர்கள் மீது பயன்படுத்தப்படுகிறது.\n\nSection::::நுண் துளைத்தல்.\nநுண் துளைத்தல் விட குறைவாக துளைகள் துளைத்தலைக் குறிக்கிறது. இந்த சிறிய விட்டம் உள்ள துளைகள் துளைத்தல் குளிர் ஊட்டி பயிற்சிகளை பயன்படுத்த முடியாது மற்றும் உயர் சுழல் வேகம் தேவை என்பதால் அதிக பிரச்சினைகள் அளிக்கிறது. 10,000 RPM ஐ தாண்ட என்று உயர் சுழல் வேகம் கூட சீரான கருவியின் பயன்பாடு தேவைப்படுகிறது.\n\nSection::::அதிர்வு டிரில்லிங்.\nஅதிர்வு துளைத்தல் முதல் வேலை Pr. 1950 இல் தொடங்கியது (VN Poduraev, மாஸ்கோ Bauman பல்கலைக்கழகம்). முக்கிய கொள்கை சில்லுகள் பிராக்சனேடட் ஆகும் மற்றும் எளிதில் குறைப்பு மண்டலம் அகற்றப்படும் என்றும் கருதுதல் ஆகும்.\n\nஒரு அதிர்வு துளைத்தல் இரண்டு முக்கிய தொழில்நுட்பங்களை கண்டுபிடிக்க முடியும்: சுய பராமரித்து அதிர்வுகளை அமைப்புகள் மற்றும் கட்டாய அதிர்வுகளை அமைப்புகள். மிகவும் அதிர்வு துளைத்தல் தொழில்நுட்பங்கள் இன்னும் ஆராய்ச்சி கட்டத்தில் உள்ளன. வெட்டு போது கருவி ஐகன் அதிர்வெண் அது இயற்கையாகவே அதிர்வுகளை ஏற்படுத்தும் வகையில் பயன்படுத்தப்படுகிறது; கருவியின் அதிர்வுகள் ஒரு வெகுஜன-வசந்த கணினி மூலம் சுய பராமரிக்கப்பட்டு வருகின்றன\n\nமற்ற படைப்புகள் அதிர்வுகளை உருவாக்க மற்றும் கட்டுப்படுத்த, ஒரு அழுத்த மின் அமைப்பு பயன்படுத்த ஆகும். இந்த அமைப்புகள், சிறிய அளவில் அதிக அதிர்வு அதிர்வெண்கள் (வரை 2 கிலோஹெர்ட்ஸ்) (ஒரு சில மைக்ரோமீட்டர்கள் வரை) அனுமதிக்கின்றன; அவர்கள் குறிப்பாக சிறிய துளைகள் துளைத்தல் பொருந்தும். இறுதியாக அதிர்வுகளை இயந்திர அமைப்புகள் உருவாக்கும்: அதிர்வெண் சுழற்சி வேகம் மற்றும் சுழற்சி ஒன்றுக்கு அலைவு (சுழற்சி ஒன்றுக்கு ஒரு சில ஏற்றத்தாழ்வுகளை) எண்ணிக்கை கலவை மூலம் வழங்கப்படும் அளவில் 0.1 மிமீ ஆகும்.\n\nஇந்த கடைசி தொழில்நுட்பம் முழுவதும் ஒரு தொழில்துறையாக உள்ளது. அதிர்வு துளைத்தல் ஆழமான குழி துளைத்தல், பல பொருள் அடுக்குகள் துளைத்தல் (வானியல்) அல்லது உலர் துளைத்தல் (உயவு இல்லாமல்) போன்ற பிரச்சினைகளை எதிர்கொள்ள ஒரு உகந்த தீர்வு ஆகும். பொதுவாக நம்பகத்தன்மை மற்றும் தோண்டுதல் நடவடிக்கையின் கட்டுப்பாட்டை அதிகரிக்க அனுமதிக்கிறது.\n\nSection::::வட்டம் இடைக்கணிப்பிடுதல்.\nசுற்றுப்பாதை தோண்டுதல் எனப்படும் வட்டத்தை இடைக்கணிப்பிடுதல், இயந்திரம் வெட்டிகளை பயன்படுத்தி துளைகள் உருவாக்கும் ஒரு செயல்முறை ஆகும்.\n\nசுற்றுப்பாதை துளைத்தல் ஒரு சுழலும் விசையை அடிப்படையாக கொண்டது. வெட்டுங்கருவி அதன் சொந்த அச்சை சுற்றி ஒரே நேரத்தில் வெட்டுங்கருவி அச்சிலிருந்து சுழல்கிறது.\nஆஃப்செட் சரிசெய்வதன் மூலம், ஒரு குறிப்பிட்ட விட்டம் உள்ள ஒரு வெட்டு கருவி வெவ்வேறு விட்டம் கொண்ட துளைகள் துளைக்கப் பயன்படுத்த முடியும். இந்த வெட்டுங்கருவியின் மூலம் சரக்கு கணிசமாக குறைக்க முடியும் என்று தெரிகிறது.\n\nசுற்றுப்பாதை துளைத்தல் என்ற வார்த்தை, துளையின் மையத்தை சுற்றி சுற்றுப்பாதை இடுவதானால் உருவானது. இயந்திரத்தனமாக சுற்றுப்பாதை துளைத்தலை வழக்கமான துளைத்தலுடன் ஒப்பிடும்போது பல நன்மைகள் உள்ளன. உலோகங்களைத் துளையிடும் போது, ஒரு குறைந்த உந்துதல் சக்தியின் முடிவாக பர்-குறைந்த துளை ஏற்படுத்தப்படுகிறது. கூட்டுப் பொருட்களின் மீது துளையிடும்போது, டிலாமினேஷன் அகற்றப்படுகிறது.\n\nSection::::பொருள்.\nSection::::உலோக துளைத்தல்.\nகுறைத்து விளிம்புகள் துளையில் இருந்து சில்லுகளை வெளிப்புறமாக தள்ளி இயக்கத்தைத் மேலும் சில்லு உற்பத்தியைத் தொடர்கின்றன. சில்லுகள் மிகவும் இறுக்கமாக இருப்பதால் இது வெற்றி அடைகிறது. துளையிடும் திரவம் சில நேரங்களில் இந்த பிரச்சனையை எளிதாக்க, குளிர்விப்பு மற்றும் முனை மற்றும் சிப் , மசகு மூலம் கருவியை வாழ்க்கை நீடிக்க பயன்படுத்தப்படுகிறது. துப்பாக்கி பயிற்சி பயன்படுத்தும் போது குளிர் திரவம் துளைகள் வழியாக அறிமுகப்படுகிறது. குறிப்பாக, அலுமினியம் வெட்டும் போது வெட்டு திரவம் துளை இடும் செயல்பாட்டின்போது ஒரு மென்மையான மற்றும் துல்லியமான துளையை உறுதி உதவுகிறது. பித்தளையைத் துளையிடும்போது, இன்னொரு மெல்லிய உலோகத்தை வைக்காவிட்டால், துளைக்கருவி, துளையிடுவதற்கு பதில் உலோகத்தைக் கிழிக்கும். எனினும், துரப்பணத்தை விட்டு உலோகம் தள்ளப்படும். இந்த உயர் உராய்வு மற்றும் மிகவும் சூடான ஸ்வார்ஃப் போன்றவற்றை உருவாக்குகிறது.\n\nகனரக ஓடைகள் மற்றும் ஒப்பீட்டளவில் ஆழமான துளைகளுடன் எண்ணெய் துளையிடுதலைப் பயன்படுத்தலாம். ஒரு வழக்கமான அழுத்தித் துளையிடல் ஏற்பாடு எண்ணெய் துளை துளைத்தலில் பயன்படுத்தப்படுகிறது, ஆனால் இது மிகவும் பொதுவாக தானியங்கி துளைத்தல் எந்திரங்களில் காணப்படுகிறது.\n\nCNC, தோராயமாக துளை ஆழம் பயிற்சி விட்டம் விட மூன்று மடங்கு அதிகமாக இருக்கும் போது கட்டி இருந்து வைக்க பயன்படுத்தப்படுகிறது . பெக் தோண்டுதல், பணிக்கருவி மூலம் பயிற்சி வழி பகுதியாக துரப்பணம் ஐந்திற்கும் குறைவான முறை விட்டம் இருந்தால், பின்னர் மேற்பரப்பில் பின்வாங்கும். துளை முடிவடையும் வரை இந்த முறை திரும்பத்திரும்ப செய்யப்படும். அதிவேக பெக் துளைத்தலில், துளையிடும் கருவி உள்ளே இழுக்கப்படுகிறது. இந்த செயல்முறை வேகமாக உள்ளது, ஆனால் அதிகமான சூட்டின் காரணமாக மிதமான நீண்ட துளைகளில் மட்டும் பயன்படுத்தப்படுகிறது. சில்லுகள் உடைக்கவும் இது பயன்படுத்தப்படுகிறது.\n\nSection::::மரப் பலகையில் துளைத்தல்.\nமரப்பலகை மிகவும் உலோகங்கள் விட மென்மையான இருப்பதால் மரத்தில் துளையிடுவது உலோக துளைத்தலை விட கணிசமாக எளிதாக மற்றும் வேகமாக உள்ளது. கட்டிங் திரவங்கள் பயன்படுத்தப்படுத்தத் தேவை இல்லை. வெளியேறும் துளைகள் உத்தரவாதம் மற்றும் எரியும் தன்மை ஆகியவை முக்கிய பிரச்சனைகள் ஆகும். எரிவதைத் தடுக்க கூர்மையான பிட்கள் மற்றும் பொருத்தமான வெட்டுங்கருவி தேவை. துளையின் மேலும் கீழும் மரத்தின் சில்லுகளை வெட்டுங்கருவி கிழித்தெடுக்கும்.\n\nஉலோக வேலைகளில் பயன்படுத்தப்படும் பயிற்சி துணுக்குகள் மரப்பலகையில் நன்றாக வேலை செய்கின்றன. சில நேரங்களில்,மூர்க்கத்தனமான துளைகள் இருக்கும்போது, துளை தரத்தைப் பற்றிக் கவலைப்படத் தேவையில்லை. மரத்தில் சலித்து சுத்தமான துளைகள் இட சிறப்பு பயிற்சி பிட்கள் பல வகையான பிராட் புள்ளி துணுக்குகள், உட்பட, உருவாக்கப்பட்டுள்ளன. துண்டு வெளியேறும்போது, பலகை உடையாமல் இருக்க இன்னொரு மரப்பலகையை அதன் பின்னால் வைக்க வேண்டும். துளைகளை மரத்தில் தொடங்க எளிதாக இருக்கும். பிட் இதனால் சிறிது அலையும்.\n\nSection::::தொடர்பான நடவடிக்கைகள்.\nபின்வரும் அடிக்கடி துளைத்தல் உடன் சில தொடர்புடைய முறைகள்:\n\nஇந்த செயல்முறை ஒரு பெரிய விட்டம் உள்ள துளை ஒரு பகுதியாக ஒரு சிறிய விட்டம் உள்ள துளையை உருவாக்குகிறது.\n\nஇந்த செயல்முறை துளைமெலிதல் போன்றது, ஆனால் துளை உள்ள படி கூம்பு வடிவத்தில் உள்ளது.\n\nதுல்லியமாக அலுப்பூட்டுவதற்காக ஒரு புள்ளியில் கட்டர் பயன்படுத்தி ஏற்கனவே உள்ள துளையைப் பெரிதாக்குகின்றது.\n\nவெப்பம் மற்றும் அழுத்தத்தின் காரணமாக நெகிழித்தன்மையினால் துளை இடுகிறது.\n\n"}
{"id": "195971", "url": "https://ta.wikipedia.org/wiki?curid=195971", "title": "ஆவேசம்", "text": "ஆவேசம்\n\nஆவேசம் என்பது ஒரு தனிமனிதரை அவர் விருப்பமற்றச் செயலை தொடர்ந்து செய்யத் துண்டுவதால், அச்செயல் மீது அதீத வெறுப்புணர்வு தோன்றி, அதனை எதிர்ப்பதற்காக செய்யத் தூண்டுபவர் மீது எதிர்மறையான உணர்வுகளை வெளிப்படுத்துவது. இது ஒவ்வொரு மனிதனின் தன்மைக்கு ஏற்ப மாற்றம் கொண்டது. எடுத்துக்காட்டாக ஒரு தனிமனிதரின் வாழும் சூழலைப் பொறுத்து இதன் வெளிப்பாடு வெவ்வேறாக அமையும்.\n"}
{"id": "195975", "url": "https://ta.wikipedia.org/wiki?curid=195975", "title": "ஆதி (நடிகர்)", "text": "ஆதி (நடிகர்)\n\nஆதி () (பிறப்பு: டிசம்பர் 14, 1982) இந்திய திரைப்பட நடிகராவார். இவர் பெரும்பாலும் தமிழ் மற்றும் தெலுங்குத் திரைப்படங்களிலும் நடிக்கின்றார்.\n\nதமிழ் திரைப்பட உலகில் மிருகம் படத்தின் மூலம் அறிமுகமானார். பின்பு ஷங்கரின் தயாரிப்பில் உருவான ஈரம் படம் புகழைத் தேடித்தந்தது.\n"}
{"id": "195985", "url": "https://ta.wikipedia.org/wiki?curid=195985", "title": "அலை எண்", "text": "அலை எண்\n\nஅலை எண் (Wave number) என்பது ஒரு மீட்டரில் காணப்படும் அலைகளின் மொத்த எண்ணிக்கை ஆகும். மின்காந்த அலைகளின் திசைவேகம்,\n\nC = νλ ஆகும்.\n\nஇங்கு λ என்பது அலை நீளமாகும். இதன் அலகு m என்று கொடுக்கப்படுகிறது. ν என்பது அதிர்வெண்ணாகும். எனவே 1/λ என்பது ஒரு மீட்டரில் உள்ள அலைகளின் எண்ணாகும். இது ν என்று எழுதலாம்.\n\nE = hν. எனவே E ஃபோட்டானின் ஆற்றலைக் குறிக்கும்.\n\nE = hc/λ.\n\nஇதுவே E= hcν ஆகும்.\n\nஇச்சமன்பாடு, ஒளியனின் ஆற்றல், பிளாங்க் மாறிலி, அலை எண் இவைகளுக்குள்ள தொடர்பினைக் காட்டுகிறது.\n"}
{"id": "195987", "url": "https://ta.wikipedia.org/wiki?curid=195987", "title": "எக்ஸ்எம்எம்-நியூட்டன்", "text": "எக்ஸ்எம்எம்-நியூட்டன்\n\nஎக்ஸ்எம்எம்-நியூட்டன் (\"XMM-Newton\"), அல்லது எக்சு-கதிர் பலகண்ணாடி திட்டம் - நியூட்டன் (\"X-ray Multi-Mirror Mission - Newton\") என்பது சுற்றுப் பாதையில் சுழலும் ஒரு எக்சு-கதிர் வான் ஆய்வுக்கூடம் ஆகும். \"ஆரியான் 5\" ராக்கட் ஒன்றின் மூலம் 1999 டிசம்பர் இல் ஐரோப்பிய விண்வெளி நிறுவனம் (ESA) இதனை ஏவியது. இந்த செயற்கைக்கோள் ஐசாக் நியூட்டனைச் சிறப்பிக்கும் பொருட்டு அவருடைய பெயரால் அழைக்கப்படுகிறது.\n\nஆரம்பத்தில் இது \"மிகை உற்பத்தி எக்ஸ்ரே நிறமாலை திட்டம்\" (High Throughput X-ray Spectroscopy Mission) என்று அழைக்கப்பட்டது. 40° இல் ஒரு விசித்திரமான 48 மணி நீள்வட்டப் பாதையில் இது நிலை நிறுத்தப்பட்டுள்ளது. இதன் புவிச்சேய்மைநிலை சுமார் 114,000 கிமீ (71,000 மைல்) ஆகவும் அண்மைப்புள்ளி வெறும் 7000 கிமீ (4,300 மைல்) ஆகவும் உள்ளது.\n\nஇந்த செய்மதி 3,800 கிலோ கிராம்கள் எடை கொண்டது(8,400 பவுண்டுகள்). 10 மீட்டர் (33 அடி) நீளமும் சூரிய மின் தகடுகள் நீட்டப்பட்டால் 16 மீட்டர் (52 அடி) அகலமும் உடையது. இச் செய்மதியில் மூன்று எக்ஸ்-கதிர் தொலைநோக்கிகள் இருக்கின்றன. இவை மீடியா லாரியோ என்கிற இத்தாலிய நிறுவனத்தால் வடிவமைக்கப்பட்டவை. இவை ஒவ்வொன்றிலும் 58 வோல்டர்-வகை குவிக்கப்பட்ட கண்ணாடிகள் இருக்கின்றன. இவற்றின் மொத சேகரிப்பு பரப்பு 4,300 சென்டிமீட்டர் அடுக்கு ரெண்டு ஆகும். இந்த மூன்று ஐரோப்பிய ஒளித்துகள் படமாக்கு கருவிகளும்(EPIC) சக்தி எல்லை 0.2 கேவ்லிருந்து 12 கேவ் வரை படம்பிடிக்கும் சக்தி கொண்டவை. இவற்றை தவிர இச்செய்மதியில் இரண்டு துருவும் அலைகருவிகளும் (grating spectrometers) உள்ளன. இவை ~2 கேவ்விற்கும் கீழ் உணர்வுதன்மை கொண்டவை. மேலும் 30 சென்டிமீட்டர்(12 இஞ்சுகள்) ஆரத்தில் ரிட்சே செரிடியன் ஒளி/புறஊதாக்கதிர்கள் தொலைநோக்கி ஒன்றும் உண்டு இந்த செய்மதியில். \n\nஇத்திட்டம் 1984ஆம் ஆண்டு முன்மொழியப்பட்டு 1985ஆம் ஆண்டு ஒப்புதல் அளிக்கப்பட்டது. 1993 ஆண்டு ஒரு திட்டக் குழு அமைக்கப்பட்டது. 1996ஆம் ஆண்டு ஒரு தயாரிப்பு பணிகள் துவக்கப் பட்டன. இந்த செய்மதி 1997ஆம் ஆண்டு மார்ச்சு மாதம் உருவாக்கப்பட்டு 1999ஆம் ஆண்டு செம்படம்பர் வரை சோதித்துப் பார்க்கப்பட்டது. \n"}
{"id": "195988", "url": "https://ta.wikipedia.org/wiki?curid=195988", "title": "மிருகம் (திரைப்படம்)", "text": "மிருகம் (திரைப்படம்)\n\nமிருகம் திரைப்படம் சாமி இயக்கிய தமிழ்த் திரைப்படமாகும். இத்திரைப்படத்தில் ஆதி கதாநாயகனாக நடித்தார். அவருக்கு இணையாக பத்மபிரியா நடித்தார்.\n\nஇப்படத்தின் தயாரிப்பாளர் கார்த்திகேயன் ஆவார்.\n\nSection::::சர்ச்சை.\nஇத்திரைப்படத்தின் படப்பிடிப்பில் இயக்குனர் சாமி நடிகை பத்மபிரியாவை அறைந்துவிட்டதாக கூறப்பட்டது. அதன் காரணமாக இயக்குனருக்கு ஓராண்டு காலம் திரைப்படத்தினை இயக்க தடைவிதிக்கப்படாலும், இரு தரப்பும் சமாதானமாகி திரைப்படம் குறித்த நேரத்தில் வெளி வந்தது.\n"}
{"id": "195991", "url": "https://ta.wikipedia.org/wiki?curid=195991", "title": "டைம் ஆப் லவ் (திரைப்படம்)", "text": "டைம் ஆப் லவ் (திரைப்படம்)\n\nநோபட் இ அசிகி/டைம் ஆப் லவ் (பாரசீக மொழி: نوبت عاشقي‎ ஆங்கிலம்:Time of Love) என்ற திரைப்படம் 1990 ல் வெளிவந்தது. ஈரானிய இயக்குனர் மோசன் மக்மால்பஃப் அவர்கள் இயக்கிய திரைப்படம் இது. இத்திரைப்படத்திற்கான கதை மோசன் மக்மால்பஃப் எழுதியது. இத்திரைப்படம் மூன்று பகுதிகளைக் கொண்டது. மூன்று பகுதிகளும் கிட்டத்தட்ட ஒரே கதையமைப்பை ஒத்தது. இந்த‌ ஈரானியத் திரைப்படம் துருக்கி மற்றும் இஸ்தான்புல் ஆகிய இடங்களில் படமாக்கப்பட்டது. இத்திரைப்படத்தின் வசனங்கள் துருக்கிய மற்றும் பாரசீக மொழியில் இருக்கும். இத்திரைப்படம் 1995 ஆம் ஆண்டு கான்ஸ் திரைப்பட விழாவில் திரையிடப்பட்டது.\n\nSection::::கதை.\nஒரே திரைப்படம் மூன்று பகுதிகளை அடக்கியது. அதே நடிகர்கள் அதே கதாப்பாத்திரம். குசால் என்ற ஒரு பெண்ணும், இரண்டு இளவயது ஆண்களும் என இத்திரைப்படத்தில் மூன்று முக்கிய கதாப்பாத்திரங்கள். இரு ஆண்களில் ஒருவர் கறுப்பு முடியும், மற்றொருவர் செம்பட்டை முடியும் உடையவர். இத்திரைப்படத்தின் ஒவ்வொரு பகுதியிலும் குஸால் இந்த இரு இளைஞர்களில் ஒருவரை மணக்கிறார்; மற்றொருவருடன் ரகசியக் காதலில் இருக்கிறார். இத்திரைப்படத்தில் வரும் ஒரு கிழவர் ஒவ்வொருமுறையும் அந்தப் பெண்ணின் தகாத உறவை அறிந்தவராக இருக்கிறார். மேலும் அப்பெண்ணின் கணவனிடம் அந்த விஷயத்தைச் சொல்கிறார்.\n"}
{"id": "195995", "url": "https://ta.wikipedia.org/wiki?curid=195995", "title": "தி சைக்கிளிச்டு (திரைப்படம்)", "text": "தி சைக்கிளிச்டு (திரைப்படம்)\n\nபைசைக்கிளிரான்/ தி சைக்கிளிச்டு (ஆங்கிலம்:The Cyclist, பாரசீக மொழி:بايسيكل‏ران) என்ற திரைப்படம் 1987 ல் வெளிவந்தது. ஈரானிய இயக்குனர் மோசன் மக்மால்பஃப் அவர்கள் இயக்கிய திரைப்படம் இது.\nSection::::கதை.\nமரண‌த்தருவாயில் இருக்கும் தன் மனைவியின் அறுவை சிகிட்சைக்குப் பணம் வேண்டி ஈரானில் வசிக்கும் ஆப்கான் அகதி ஒருவர் அங்குள்ள ஒரு சதுக்கத்தில் 7 இரவுகள் 7 பகல்கள் இடைவிடாது மிதிவண்டியை ஓட்டுகிறார். ஆப்கான் அகதிகள் ஈரானில் துயரப்படுவதையும் அவரர்களால் இச்சிக்கல்களிலிருந்து மீள முடியாது எனவும் இத்திரைப்படத்தைப் பற்றி விமரிசகர் ஒருவர் குறிப்பிடுகிறார்.\n\nSection::::விருது.\nஹவாய் திரைப்பட விழாவில் இத்திரைப்படம் விருது பெற்றது.\n"}
{"id": "195999", "url": "https://ta.wikipedia.org/wiki?curid=195999", "title": "தி ஆக்டர் (திரைப்படம்)", "text": "தி ஆக்டர் (திரைப்படம்)\n\nகோனர்பிச்சே/ ஆக்டர் (ஆங்கிலம்:Actor, பாரசீக மொழி:هنرپیشه) 1993-ல் வெளிவந்த ஈரானியத் திரைப்படம் ஆகும். இப்படத்தை இயக்கியவர் மோசன் மக்மால்பஃப் ஆவார்.\n\nSection::::கதை.\nமிகச்சிறந்த‌ நடிகராக வேன்டும் என்ற கனவுடன் இருக்கும் ஒருவர் தன் வாழ்வின் கஷ்டங்களுடன் போராடுவது இத்திரைப்படத்தின் கதை ஆகும்.\n\n\n"}
{"id": "196017", "url": "https://ta.wikipedia.org/wiki?curid=196017", "title": "வாகர்சபாத்", "text": "வாகர்சபாத்\n\nவாகர்சபாத் (ஆர்மேனியம்: Վաղարշապատ ஆங்கிலம்:Vagharshapat), பொதுவாக எச்மியாட்சின் (ஆர்மேனியம்: Էջմիածին) என்று அழைப்பர். இது ஆர்மீனியாவின் நான்காம் பெரிய நகரம் ஆகும். ஆர்மீனியாவின் வரலாறு மிக்க நகரங்களுள் இதுவும் ஒன்றாகும். இது ஆர்மேனியர்களின் ஆன்மீக நடுவங்களில் ஒன்றாகும். இந்நகரம் ஆர்மவிர் மாகாணத்திலேயே பெரும் மக்கட்தொகை கொண்டதாகும்.\n\nSection::::அடையாளங்கள்.\nSection::::எச்மியாட்சின் தலைக்கோயில்.\nஎச்மியாட்சின் தலைக்கோயில் வரலாற்று சிறப்புமிக்கது.\n"}
{"id": "196031", "url": "https://ta.wikipedia.org/wiki?curid=196031", "title": "முதலக்கம்பட்டி", "text": "முதலக்கம்பட்டி\n\nதமிழகத்தின் தேனி மாவட்டம், பெரியகுளம் ஒன்றியத்தில் உள்ள முதலக்கம்பட்டி ஊராட்சி. இந்த ஊராட்சியில் வைகை அணை உள்ளது.\n\nSection::::வரலாறு.\nபண்டைய காலத்தில் முதலக்கம்பட்டியில் கள்ளிச்செடிகளும், மரங்களும் அடர்;ந்து காணப்பட்ட பகுதியாகும். அப்போது முயல் வேட்டைக்குச் சென்ற காமு என்பவர் அந்தப்பகுதியில் புலியை கண்டார். உடனே அந்த புலியை கொன்று அந்தப்பகுதியில் குடியேறினார். (புலிக்கு தெலுங்கில் முதவா என்று பெயர்) அந்தப் பகுதியை சுத்தம் செய்து அங்கேயே காமு என்பவரும் அவருடைய உறவினர்களும் குடியேறி உள்ளார்கள். புலியைக் கொன்றதால் காமு நாயக்கரை முதவா காமு நாயக்கர் என்று அழைத்தனர். முதவா காமு நாயக்கருக்கு பெண் கொடுத்தவர் பெண்ணுக்கு துணைக்கு அனுப்ப ஆள் இல்லாததால் ஊர்காவலன் என்னும் காவல்தெய்வத்தை பெண்ணுக்கு காவலாக அனுப்பி வைத்துள்ளார். மேற்கண்ட காவல்தெய்வமான ஊர்காவலன் அந்தப்பகுதி பெண்களுக்கு ஆற்றிலிருந்து தண்ணீர் எடுத்து வருவது, சிறு குழந்தைகளுடன் விளையாடுவது போன்ற வேலைகளை செய்து வந்ததாக செவி வழிச்செய்தி இப்பகுதி மக்களால் நம்பப்பட்டு வருகிறது. தவறு செய்தால் இவர் தண்டனை தருவார் என்று நம்புகின்றனர். \n"}
{"id": "196032", "url": "https://ta.wikipedia.org/wiki?curid=196032", "title": "புறநகர் மறைமாவட்டங்கள்", "text": "புறநகர் மறைமாவட்டங்கள்\n\nபுறநகர் மறைமாவட்டங்கள் () என்பது உரோமை நகரின் அருகே புறநகர் பகுதியில் அமைந்துள்ள ஏழு மறைமாவட்டங்களைக் குறிக்கும். இம்மறைமாவட்டங்களின் பட்டம் சார்ந்த ஆயர்களும், உரோமைத் தலைமைக்குருவால் கர்தினால் குழாமின் உறுப்பினர்களாக்கப்பட்ட கீழைச் சபைகளின் மறைமுதுவர்களும் மட்டுமே கர்தினால் குழாமின் மிக உயரிய அணியான \"ஆயர்கள் அணி\"யினை சேர்ந்தவர்கள் ஆவர்.\n\nஇம்மறைமாவட்டங்களின் எல்லைகளும் பெயர்களும் காலப்போக்கில் மாறுபட்டாலும் தற்போது பின்வருவன புறநகர் மறைமாவட்டங்கள் என கருதப்படுகின்றது:\n\nகர்தினால் குழு முதல்வர் ஏற்கனவே தாம் கொண்டுள்ள மற்றொரு ஆலயத்தின் உரிமைத் தகுதியுடன், ஒஸ்தியா மறைமாவட்டத்தின் உரிமைத் தகுதியைக் கொண்டுள்ளார். 1914 வரை, கர்தினால் குழு முதல்வர் தாம் கொண்டுள்ள ஆலயத்தின் உரிமைத் தகுதிக்கு பதிலாக ஒஸ்தியா மற்றும் வெல்லட்ரி மறைமாவட்டத்தின் உரிமைத் தகுதியை பெற்றார். ஆயினும் 1914இல் ஒஸ்தியா மற்றும் வெல்லட்ரி இரண்டாக பிரிக்கப்பட்டது.\n\nதிருத்தந்தைக்கு அவரது பணிகளில் உதவுவது இக்கர்தினால் ஆயர்களின் பெரும் பணியாதலால், இவர்கள் தங்கள் மறைமாவட்டத்தை ஒரு துனை ஆயரால் ஆட்சிசெய்வது ஒரு காலத்தில் வழக்கில் இருந்தது. குறிப்பாக ஒஸ்தியா மற்றும் வெல்லட்ரி மறைமாவட்டங்களில் நூற்றாண்டுகளாக இது வழக்கில் இருந்தது. 1910இல் திருத்தந்தை பத்தாம் பயஸ் இதனை எல்லா புறநகர் மறைமாவட்டங்களுக்கும் கட்டாயமாக்கினார். 1962இல் திருத்தந்தை இருபத்திமூன்றாம் யோவான் இவைகளின் உரிமைத் தகுதியினை பட்டம் சார்ந்த (titular bishops) ஒன்றாக மாற்றி இம்மறைமாவட்டங்களுக்கு சொந்த ஆயர்களை நியமித்தார். மறைமாவட்ட ஆயர்களே இம்மறைமாவட்டங்களை நிர்வகிக்கின்றனர் என்றாலும், கார்தினால் ஆயர்கள் இன்றும் தங்களின் ஆலயத்தின் உரிமைத் தகுதியினை சட்டப்படி நிகழும் சடங்கில் ஏற்கின்றனர்.\n"}
{"id": "196037", "url": "https://ta.wikipedia.org/wiki?curid=196037", "title": "பாக்பேன் (திரைப்படம்)", "text": "பாக்பேன் (திரைப்படம்)\n\n\"தி கார்டனர்\" (The Gardener) (பாரசீக மொழி: باغبان ) என்று பரவலாக அறியப்பட்ட பாரசீக மொழித் திரைப்படமான பாக்பேன், மோசன் மக்மால்பஃப் இயக்கிய ஈரானியத் திரைப்படம் ஆகும். இத்திரைப்படம் ஆசியா, ஐரோப்பா மற்றும் வட அமெரிக்காஆகிய இடங்களின் திரைப்பட விழாக்களில் பங்கு பெற்றுள்ளது. மேலும் ஒரு ஈரானிய இயக்குனரால் இஸ்ரேலில் தயாரிக்கப்பட்ட முதல் திரைப்படம் இதுவாகும். இத்திரைப்படம் இதுவரை 20 ற்கும் மேற்பட்ட திரைப்பட விழாக்களில் பங்கு பெற்று சிறந்த கலைப்படம் என்ற விருதை குரோசியாவின் திரைப்பட விழாவில் வென்றது. பெய்ருட் திரைப்படவிழாவில் விருது பெற்றது. \"நியூயார்க் க்ரிட்டிக் சர்கிள்\" அமைப்பால் பாராட்டப்பட்தது. மும்பைத் திரைப்பட விழாவில் சிறந்த 10 திரைப்படங்களுள் இதுவும் ஒன்று என பாராட்டப்பட்டது.\n\nSection::::கதை.\nஇத்திரைப்படமானது \"உலகில் மதத்தின் தாக்கம் பற்றி அறிந்து கொள்ள\" ஈரானிய இயக்குனர் ஒருவர் தனது மகனுடன் இஸ்ரேல் சென்று வருகிறார். இதை ஒட்டி எடுக்கப்பட்டதே இத்திரைப்படமாகும்.\n\n\nSection::::விளைவுகள்.\nஇப்படத்தினால் ஏற்பட்ட சர்ச்சைகள் பெரிய அளவில் உலகெங்கும் பேசப்பட்டன.\n\nSection::::பிபிசி.\nஇப்படத்தைச் சுற்றி பல்வேறு சர்ச்சைகள் எழுந்தன. பிபிசி தொலைக்காட்சி நிறுவனம் மக்மல்பஃப்-ன் சர்ச்சைக்குரிய படம் இது என குறிப்பிட்டது.\n\nSection::::ஈரானிய ஊடகங்கள்.\nஅதிகாரபூர்வமாகவும் அதிகாரபூர்வமற்றும் ஈரானிய ஊடகங்கள் இத்திரைப்படத்தைப் பற்றிய செய்தியை வெளியிட்டன. அவரை \"சர்ச்சைக்குரிய இயக்குனர்\" (fugitive filmmaker) என விமர்சித்தன. பத்திரிகை மற்றும் தொலைக்காட்சி ஊடகங்கள் மக்மால்பஃப் நடுவராக இருந்த திரைப்பட விழாச் செய்திகளில் மக்மால்பஃப்-ன் பெயரைச் சொல்லாமல் எதிர்ப்பைத் தெரிவித்தன. தன்னை மேற்குலக சக்திகளிடம் விற்றுவிட்டார் (பணத்திற்காக விலை போனார்) எனக் குற்றம் சாட்டின.\n\nSection::::இஸ்ரேல் பயணம்.\nஈரானியர்கள் இஸ்ரேலுக்குச் செல்ல அனுமதி இல்லை. மீறிச் சென்றால் 5 வருட சிறைத் தண்டனை. ஆனால் மக்மல்பஃப் எதிர்ப்பையும் மீறி இஸ்ரேல் சென்று திரைப்பட விழாவில் இத்திரைப்படத்தைத் திரையிட்டார். ஈரானில் அவருக்கு ஆதரவைவிட எதிர்ப்பே அதிக அளவில் இருந்தது. ஆனால் இஸ்ரேலிய ஊடகங்கள் அவரது வருகைக்கு வாழ்த்து தெரிவித்திருந்தனர். அத்திரைப்பட விழாவில் அவரது திரைப்படத்தின் பிரதிகள் அனைத்தும் விற்றுத் தீர்ந்தன. பிபிஸி தொலைக்க்காட்சிப் பேட்டியில் மக்மால்பஃப், \"புறக்கணிப்பு ஒருபோதும் மக்களின் மனதை மாற்றாது. பேசுவது தான் ஒருவரை ஒருவர் புரிந்து கொள்ளும் வழி\" என்றார்.\n\nSection::::ஈரானிய அருங்காட்சியகம்.\nமக்மால்பஃப் இஸ்ரேல் சென்றதால் இவரின் அனைத்துப் படங்களும் ஈரான் திரைப்பட அருங்காட்சி ஆவணத் தொகுப்பிலிருந்து அகற்றப்பட்டன.\n\nSection::::விருதுகள்.\nஇத்திரைப்படம்,\nஆகியவற்றில் சிறப்பு கவனமும் விருதுகளையும் பெற்றது.\n"}
{"id": "196047", "url": "https://ta.wikipedia.org/wiki?curid=196047", "title": "பிறழ்ச்சியில்லாப் புறப்பரப்பு", "text": "பிறழ்ச்சியில்லாப் புறப்பரப்பு\n\nபிறழ்ச்சியிலாப் புறப்பரப்பு (\"aplanatic surface\") என்பது ஒளியியல் தொடர்புடைய ஒரு பரப்பாகும். இவ்வாறான பரப்புகளுக்கு இரு \"பிறழ்ச்சியில்லாக் குவியங்கள்\" (\"aplanatic points\") உள்ளன. ஒரு தொகுதியின் ஒளியச்சிலுள்ள ஒரு புள்ளியிலிருந்து புறப்படும் ஒளிக்கதிர்கள் மற்றொரு புள்ளியில் குவியவோ அல்லது அப்புள்ளியிலிருந்து விரிந்து பரவுவது போல் தோன்றுவோ செய்யுமாயின் அப்புள்ளிகள் பிறழ்ச்சியில்லாக் குவியங்கள் எனப்படும். ஒரு நீள் வட்டத்தினை அதன் அச்சில் சுழற்றும் போது தோன்றும் நீள்வட்ட திண்மத்தின் குவியங்கள் இத்தகைய புள்ளிகளாகும்.\n\n\"பிறழ்ச்சியில்லா வில்லைத் தொகுதி\" (Aplanatic lens system) என்பது \nஎன்ற சமன்பாட்டிற்கு இசைவாக வரும் ஒரு வில்லைத் தொகுதி ஆகும். இச்சமன்பாட்டில் மேலொட்டு இடப்படாதவை பொருள் உள்ளப் பக்கத்தையும் மேலொட்டு இடப்பட்டவை படிமத்தின் பக்கத்தையும் குறிக்கும் அளவுகளாகும்.\nஇங்கு முதலில் குறிப்பிட்ட சமன்பாடு \"ஆப்பே சைன்\" சமன்பாடாகும்.\n"}
{"id": "196054", "url": "https://ta.wikipedia.org/wiki?curid=196054", "title": "அரோசி- ஏ கெளபான் (திரைப்படம்)", "text": "அரோசி- ஏ கெளபான் (திரைப்படம்)\n\nஅரோசி- ஏ கெளபான் என்பது பாரசீக மொழித் திரைப்படமாகும். மேரேஜ் ஆஃப் பிலஸ்டு (Marriage of the Blessed) என்ற ஆங்கிலப் பெயருடன் வெளியானது. இத்திரைப்படத்தை ஈரானிய திரைப்பட இயக்குனர் மோசன் மக்மால்பஃப் இயக்கியிருந்தார். \nSection::::கதை.\nஈரான்- ஈராக் போருக்குப்பின் மருத்துவமனையிலிருந்து வெளியே வரும் ராணுவவீரர் ஒருவர் சமூகத்துடன் ஒன்றமுடியாமல் தவிப்பதைக் குறித்த திரைப்படம் இது.\n"}
{"id": "196056", "url": "https://ta.wikipedia.org/wiki?curid=196056", "title": "பேகாட் (திரைப்படம்)", "text": "பேகாட் (திரைப்படம்)\n\nபேகாட் எனும் பாரசீக மொழித் திரைப்படம் ஈரானிய திரைப்பட இயக்குனர் மோசன் மக்மால்பஃப் இயக்கிய திரைப்படம் ஆகும். இத்திரைப்படம் \"பாய்காட்\" (ஆங்கிலம்: Boycott) எனும் பெயரில் வெளியானது. ஈரானின் மற்றுமொரு புகழ் பெற்ற இயக்குனர் மசித் மசிதி இத்திரைப்படத்தில் நடித்திருந்தார். இத்திரைப்படம் 1985 ஆம் ஆண்டு வெளியானது.\nSection::::கதை.\nஇத்திரைப்படமானது கம்யூனிஸ்டு நடவடிக்கைகளுக்காக மரண தண்டனை விதிக்கப்பட்ட இளைஞனைப் பற்றியது. இத்திரைபடம் மோசன் மல்மாக்பஃப்-ன் வாழ்க்கையின் ஒரு பகுதி என பரவலாக நம்பப்படுகிறது.\n\n"}
{"id": "196059", "url": "https://ta.wikipedia.org/wiki?curid=196059", "title": "கர்தினால் குழு முதல்வர்", "text": "கர்தினால் குழு முதல்வர்\n\nகர்தினால் குழு முதல்வர் (; ) என்பவர் கத்தோலிக்க திருச்சபையின் கர்தினால்கள் குழாமின் தலைவர் ஆவார். இப்பதவி 12ம் நூற்றாண்டில் நிருவப்பட்டது ஆகும். இப்பணிப்பொருப்பில் இருப்பவர் தலைவர் என அழைக்கப்பட்டாலும் மற்றக் கர்தினால்கள் மீது எவ்வித ஆட்சி உரிமையும் இவருக்கு கிடையாது; இவர் \"சரிநிகரானவர்கள் நடுவில் முதலிடம் பெறுபவர்\" என கருதப்படுகின்றனர்.\nகர்தினால் குழு முதல்வராக தேர்வு செய்யப்படுபவருக்கு அவர் ஏற்கனவே கொண்டுள்ள மற்றொரு ஆலயத்தின் உரிமைத் தகுதியுடன், ஒஸ்திபா மறைமாவட்டத்தின் உரிமைத் தகுதியும் அளிக்கப்படும். இதலால் முதல்வர் கர்தினால் ஆயர் அணியின் உறுப்பினராவார்.\n\nSection::::தேர்தல்.\nபொதுவாக நீண்ட நாள் கர்தினால் பணிபுரிந்தவரே முதல்வராக தேர்வு செய்ப்பட்டாலும், இவ்வாறு தேர்வு செய்யப்பட எவ்வித கட்டாயமும் இல்லை. வழக்கப்படி புறநகர் மறைமாவட்டங்கலில் நீண்ட நாள் கர்தினால் பணிபுரிந்தவரே முதல்வராக தேர்வு செய்யப்படுவார். இது திருத்தந்தை ஆறாம் பவுலினால் 1917இல் சட்டமாக்கப்பட்டு 1965 வரை நடப்பில் இருந்தது. ஆயினும் இது இரண்டாம் அருள் சின்னப்பரால் நீக்கப்படு பின்வரும் பமுறை கடை பிடிக்கப்படுகின்றது.\n\nமுதல்வரின் பதவியிடம் காலியானால், புறநகர் ஆலய உரிமைத் தகுதி பெற்ற கர்தினால்கள் மட்டுமே, தங்கள் குழுவைச் சார்ந்த ஒருவரைக் குழாமின் முதல்வராகச் செயல்படத் தேர்ந்தெடுக்க முடியும்; இத்தேர்தலுக்குத் துணைமுதல்வர் இருந்தால் அவரோ அல்லது அவர்களில் வயதால் மூத்தவரோ தலைமை ஏற்பார்; தேர்ந்தெடுக்கப்பட்டவரின் பெயரை திருத்தந்தையிடம் தெரிவித்து அனுமதி பெற வேண்டும். இம்முறைப்படியே துணைமுதல்வர் ஒருவரும் தேர்ந்தெடுக்கப்படுவார்.\n\nஇப்பதவியில் இருப்பவர் தனது மரணம் வரையோ அல்லது பணி துறப்பு வரையோ கர்தினால் குழு முதல்வராக இருக்கலாம். இதிலிருந்து ஓய்வு பெற கட்டாய வயது வரம்பு இல்லை.\n\nSection::::சிறப்பு உறிமைகள்.\nதிருத்தந்தையாகத் தேர்ந்தெடுக்கப்பட்டவர் ஆயராக இல்லாதிருப்பின், அவருக்கு ஆயர்பட்டம் அளிப்பது கர்தினால் முதல்வருக்கு உரிய உறிமையாகும்.\n\nSection::::திருத்தந்தையாக தேர்வான கர்தினால் குழு முதல்வர்கள்.\nகர்தினால் குழு முதல்வராக பணிபொறுப்பு வகிக்கும் போது திருத்தந்தையாக எட்டுபேர் தேர்வாகி உள்ளனர். அவர்கள்: நான்காம் அனஸ்தாசியுஸ், மூன்றாம் லூசியஸ், ஒன்பதாம் கிரகோரி, நான்காம் அலெக்சாண்டர், ஆறாம் அலெக்சாண்டர், மூன்றாம் பவுல், நான்காம் பவுல், பதினாறாம் பெனடிக்ட்.\n"}
{"id": "196061", "url": "https://ta.wikipedia.org/wiki?curid=196061", "title": "நசீருத்தீன் சா ஆக்டர்- இ சினிமா (திரைப்படம்)", "text": "நசீருத்தீன் சா ஆக்டர்- இ சினிமா (திரைப்படம்)\n\nநசீருத்தீன் சா ஆக்டர்- இ சினிமா (Nasseroddin Shah Actor-e Cinema‎ ) எனும் பாரசீக மொழித் திரைப்படம் ஈரானிய இயக்குனர் மோசன் மக்மால்பஃப் இயக்கியது. இத்திரைப்படம் \"ஒன்ஸ் அப்பான் அ டைம், சினிமா\" (Once Upon a Time, Cinema) எனும் ஆங்கிலப் பெயருடன் வெளியானது. இத்திரைப்படம் 1992 ஆம் ஆண்டு வெளியானது. இப்படத்தை எழுதி இயக்கியவர் மோசன் மக்மால்பஃப் ஆவார்.\n\nSection::::திரைப்படத்தைப் பற்றி.\nஇது ஒரு நகைச்சுவைத் திரைப்படமாகும். இத்திரைப்படத்தில் பழைய ஈரானியத் திரைப்படங்களின் காட்சிகள் இடம் பெற்றிருக்கும். இது கருப்பு- வெள்ளைத் திரைப்படமாகத் தயாரிக்கப்பட்டது. இத்திரைப்படம் 1991 ஆம் ஆண்டில் வெளியானது.\n\nSection::::விருதுகள்.\nஇத்திரைப்படம்,\nஆகிய இரு விருதுகளைப் பெற்றது.\n"}
{"id": "196074", "url": "https://ta.wikipedia.org/wiki?curid=196074", "title": "செயற்கை உரம்", "text": "செயற்கை உரம்\n\nதொழிற்சாலைகளில் வணிக முறையில் தயாரிக்கப்பட்டு, தாவர ஊட்டப்பொருள்களாகப் பயன்படுத்தப்படும் வேதிப்பொருள்கள் செயற்கை உரங்கள் ஆகும். இவை நைட்ரஜன், பாஸ்பரஸ், பொட்டாசியம் போன்றவற்றை அளிக்கின்றன. நல்ல உடல் வளர்ச்சி கொண்ட ஆரோக்கியமான நோயற்ற தாவரங்களை உருவாக்குவதற்கு இவை பயன்படுத்தப்படுகின்றன.\n"}
{"id": "196076", "url": "https://ta.wikipedia.org/wiki?curid=196076", "title": "சொர்ணமால்யா (நடிகை)", "text": "சொர்ணமால்யா (நடிகை)\n\nசொர்ணமால்யா தென்னிந்திய திரைப்பட மற்றும் தொலைக்காட்சி நடிகையாவார். இவர் பரதநாட்டிய கலைஞரும் ஆவார். இவருடைய தந்தை பண்டிதர் சேதுராமன்.\n\nSection::::திரை வரலாறு.\nசன் தொலைக்காட்சியின் இளமைப் புதுமை (தொலைக்காட்சி நிகழ்ச்சி) மூலம் தொலைக்காட்சியில் அறிமுகமானார். மணிரத்தினம் இயக்கத்தில் வெளிவந்த அலைபாயுதே திரைப்படத்தின் மூலமாக திரைத்துறைக்கு அறிமுகமானார்.\n"}
{"id": "196089", "url": "https://ta.wikipedia.org/wiki?curid=196089", "title": "மதுரை திரவியம் தாயுமானவர் இந்துக் கல்லூரி, திருநெல்வேலி", "text": "மதுரை திரவியம் தாயுமானவர் இந்துக் கல்லூரி, திருநெல்வேலி\n\nமதுரை திரவியம் தாயுமானவர் இந்துக் கல்லூரி (\"The Madurai Diraviyam Thayumanavar Hindu College\") தமிழ்நாட்டில் திருநெல்வேலியில் உள்ள ஒரு கல்வி நிறுவனம். இதனை ம. தி. தா. இந்துக் கல்லூரி எனச் சுருக்கமாக அழைப்பர். இக்கல்லூரியின் வாயிலில் ஞானவிநாயகர் என்ற பெயரினைக் கொண்ட விநாயகர் சிலை அமைக்கப்பட்டுள்ளது.\n\nSection::::கல்லூரியின் வரலாறு.\nஇக்கல்லூரி முதலில் தமிழையும், அன்றைய பிரிட்டிஷ் ஆட்சியாளர்கள் மொழியான ஆங்கிலத்தையும் ஒருங்கிணைந்து கற்றுக் கொடுப்பதற்காக ஏற்படுத்தப்பட்ட ஆங்கிலோ வெர்னாகுலர் பள்ளி (Anglo Vernacular School). இது 1854ல் சிறு பள்ளியாக துவங்கியது. \n\nSection::::முத்தமிழ் வளர்த்த கல்லூரி.\nஇயல், இசை மற்றும் நாடகம் என்ற முத்தமிழையும் போற்றி வளர்த்தது இக்கல்லூரியாகும். தமிழ் சிறுகதைச் சிற்பி புதுமைப்பித்தன், புதினங்களின் முன்னோடியான அ.மாதவையா, அறிவியலைத் தமிழில் அறிமுகம் செய்த பெ.நா.அப்புசாமி, தமிழ்ப்பண்ணை அமைத்த இரசிகமணி டி.கே.சிதம்பரம், ஆராய்ச்சிமணி வையாபுரிப்பிள்ளை ஆகியோரால் இக்கல்லூரி ஏற்றம் பெற்றது.தமிழில் அமைந்த கவிதை நாடகம் என்ற பெருமையுடைய “மனோன்மணியம்” படைத்து அளித்த பெருமையும், இந்து உயர்நிலைப் பள்ளியினை இந்துக் கல்லூரியாக மாற்றி பின்னாளில் அதன் முதல்வராகவும் பணியாற்றிய பேராசிரியர் சுந்தரம்பிள்ளை அவர்களைச்சாரும். தமிழ்த்தாய்க்கு வாழ்த்துப் பாடி தமிழை மனோன்மணியம் சுந்தரனார் போற்றி வளர்த்தார்.\n\nSection::::கல்லூரியின் குறிக்கோள் (Motto).\nஇக்கல்லூரியின் குறிக்கோள் “ஏஜ் கோடு அஜிஸ் (Age quod agis)\" என்பதாகும். இது ஓர் இலத்தின் வாக்கியம். இதன் பொருள் “செய்வன திருந்தச் செய்” ஆகும். (whatever you do, do it perfectly).\n\nSection::::கல்லூரியின் கடவுள் வாழ்த்து.\nஇராமலிங்கஅடிகளார் எழுதிய\n\nஒருமையுடன் நினது திருமலரடி நினைக்கின்ற<br>\nஉத்தமர்தம் உறவு வேண்டும்<br>\nஉள்ளொன்று வைத்துப் புறமொன்று பேசுவார்<br>\nஉறவு கலவாமை வேண்டும்<br>\nபெருமை பெறு நினது புகழ் பேச வேண்டும்<br> \nபொய்மை பேசாதிருக்க வேண்டும்<br>\nபெருநெறி பிடித்தொழுக வேண்டும் மதமானபேய்<br>\nபிடியாதிருக்க வேண்டும்<br>\nமதி வேண்டும் நின் கருணை நிதி வேண்டும்<br>\nநோயற்ற வாழ்வில் நான் வாழ வேண்டும்<br>\nசண்முகத் துய்யமணி உண்முகச் சைவமணி<br>\nசண்முகத் தெய்வமணியே<br>\n\nஎனும் பாடலாகும். இப்பாடல் ஒருவன் எவ்வாறு வாழ வேண்டும் என்றும் எப்பண்புகளைக் கடைப்பிடிக்க வேண்டும் என்பதனைக் கூறுகிறது.\n"}
{"id": "196099", "url": "https://ta.wikipedia.org/wiki?curid=196099", "title": "தமிழகத்தின் அடிமை முறை (நூல்)", "text": "தமிழகத்தின் அடிமை முறை (நூல்)\n\nதமிழகத்தின் அடிமை முறை நூல் , பொற்காலம் என்று புகழப்பட்ட அந்தக் காலத்திலிருந்து 21ம் நூற்றாண்டின் காலம் வரையிலும் தமிழ்நாட்டில் நிலவிய அடிமைமுறையை கல்வெட்டுகள், செப்பேடுகள், ஓலைச்சுவடிகள், காகித ஆவணங்கள், இலக்கியம் ஆகியவற்றின் துணையுடன் ஆராய்கிறது. இந் நூலின் ஆசிரியர் ஆ.சிவசுப்பிரமணியன் .\n\nSection::::முன்னுரை.\nஇந்நூலின் முன்னுரையிலேயே தமிழ்ச் சமுதாயத்தில் நிலவி வந்த கொத்தடிமை முறையினைப் பற்றி சொல்லுகிறபோது, அமிஞ்சி, அடிமை, அடியான், மூப்படியான், படியான், பண்புசாலியான், குடிப்பறையன், கொத்தடிமை என பல்வேறு பெயர்களில் தமிழர்களில் ஒரு பிரிவினர் அடிமைகளாய் அல்லல்பட்டு ஆற்றாது அழுது மடிந்த துயர நிகழ்ச்சிகள் மறக்க முடியாத வரலாற்றுண்மைகளாகும் என்கிறார். இத்தகைய வரலாறு இன்னும் முடிந்து போகவில்லை. இன்றும் புதிய வடிவில் பல்வேறு தொழில்களில் அடிமைநிலை நீக்கமற நின்று நிலவுகிறது என்கிறார்.\nஆதி பொதுவுடமை சமுதாயத்தில் கிடைத்த உணவை இனக்குழுக்கள் சமமாகப் பகிர்ந்து உண்டன; பட்டினி என்றாலும் பகிர்ந்து கொண்டனர். அன்று உற்பத்தி முறை மிகக் கீழாக இருந்த காலம். ஆகவேதான் ஆதி பொதுவுடமை சமுதாயத்தில் ஒரு இனக்குழு மற்றொரு இனக்குழு மீது போர் தொடுத்த போது, தோற்றுவிட்ட போர்க் கைதிகளைக் கொன்று போட்டார்கள்.உற்பத்தி முறையில் மாற்றம் வந்தபோதுதான் தேவைக்கு அதிகமான உபரி உற்பத்தி மெல்ல மெல்ல வளர்ச்சியுற்ற போதுதான் போர்க் கைதிகளைக் கொல்லுவதற்கு பதிலாக அவர்களை உற்பத்தியில் ஈடுபட வைத்து, உபரி உற்பத்தியை மேலும் மேலும் பெருக்கினார்கள். போர்க் கைதிகள் அடிமைகள் ஆக்கப்பட்டார்கள்.வேதகால இந்தியாவில் \"தயூ\" அல்லது \"தா\" என்ற சொல் முதலில் பகைவரையும், பின்னர் \"தாஸர்\" என்ற சொல் அடிமையையும் குறித்தது என்கிறார்.\n\nSection::::போரின் அடிமைகள்.\nசேரன் செங்குட்டுவன் கனக விசயர் தலையில் கல்லேற்றி கொண்டு வந்ததை தமிழர்களின் வீரத்தின் விளை நிலத்திற்கு அடையாளம் என்று பேசினாலும், தோற்றவர்களை அடிமைகளாக்கி அவர்களைக் கொண்டு தமிழகத்தில் கற்கோவில் கட்டியதும், காவற் கோட்டை கட்டியதும், அணை கட்டியதும் அன்றைய சமூகத்தின் அவசியமாக இருந்தது .உற்பத்தி சக்திகள் உயராத, வளராத அன்றைய சமுதாயம் இயங்க, வளர அடிமை முறை தேவைப்பட்டது. அத்தியாவசியமாக இருந்தது; இந்த அடிமைக்களும் உற்பத்திக் கருவிகளாகவே, பேசும் கருவிகளாகவே கருதப்பட்டார்கள்.தமிழகத்தில் அன்றைய நிலையில் சிறை பிடித்து கொண்டு வரப்பட்ட பெண்களைப் பற்றி குறிப்பிடுகிற பட்டினப் பாலை ஆசிரியர் அவர்களை \"கொண்டி மகளிர்\" என்று சொல்கிறார்.கொண்டி என்பதற்கு கொள்ளை என்று பொருள். கொண்டு, பிறர் நாட்டில் கொள்ளையிட்டுக் கொணர்ந்த பெண்டிர்கள் என்பதற்கு கொண்டி மகளிர் என்று அர்த்தப்படும். இந்தப் பெண்கள் காவிரிப் பூப்பட்டினத்திலுள்ள அம்பலங்களில் விளக்கேற்றும் பணி செய்தவர்கள்.சங்க காலத்தில் வாணிபம் செழித்து வளர்ந்த நெய்தல் பகுதிகளிலும், உணவு உற்பத்தி செய்து வாழ்ந்த மருத நிலப் பகுதிகளிலும் உபரி உற்பத்தியைக் பெருக்க இன்றையது போல் இயந்திரங்கள் வளரா அக்கலாத்தில் அடிமைகளைப் பயன்படுத்தியது தவிர்க்க முடியாத சமூக விளைவாக இருந்தது. அன்றைய தமிழகத்திலும், கேரளத்தில் பெரும்பகுதியும் மூவேந்தர்களாலும், பல குறுநில மன்னர்களாலும் ஆளப்பட்டது என்பதனை நினைவில் கொண்டால், பிறர் நாடு என்பது பெரும்பாலும் தமிழகத்தின் ஏதாவது ஒரு பகுதியினையே குறிக்கும். எனவே, போரில் தோற்ற தமிழ் மன்னர்களின் மனைவியர்களும், அந்நாட்டு மகளிரும் அடிமைகளாகப் பகைவர் நாட்டில் பணி புரிந்துள்ளது தெளிவு என நூலாசிரியர் ஆ.சிவசுப்ரமணியம் குறிப்பிடுகிறார்.\n\nSection::::வீட்டடிமை முறை.\nதமிழர் வீடுகளிலும் வீட்டடிமை முறை இருந்தது என்பதை முல்லைக் கலியில் ஒரு பாடலைக் காட்டி நூலாசிரியர் விளக்குகிறார்.தலைவன் (காதலன்) தலைவியிடம் (காதலியிடம்) தன்னுடைய நெஞ்சை இருப்பிடமாகக் கொடுத்து அங்கே அவளுக்கு அடிமையாக தஞ்சம் அடைந்து விட்டதாகக் கூறுகிறானாம். அதற்கு தலைவி அவனிடம் கேட்கும் கேள்விகள்\nசமூக விஞ்ஞானப்படி, இதை எப்படிப்பார்க்க வேண்டும் என்பதை நூலாசிரியர் சிறப்பாக விவரிக்கிறார். மேய்ச்சல் நில வாழ்க்கையில் தனிச் சொத்துரிமை உருவாகிறது என்ற சமூகவியல் உண்மையின் அடிப்படையில் மேற்கூறிய வரிகளை நோக்கினால் தனிச் சொத்துரிமையின் துணைப்படையாக அடிமைமுறை உருவாகியுள்ளதை நாம் உணரலாம் என்கிறார்.\n\nSection::::பக்தி இலக்கியங்களில் அடிமை முறை குறித்த சான்று.\nஇரும்பு விலங்குகளால் பூட்டப்பட்ட கால்களை உடையவர்களாக அடிமைகள் விளை நிலத்தில் தொழில் புரிவர் என்று நாலடியார் கூறுவதாகவும், அதே நூலில் பெண்ணடிமைகளை \"தொழுத்தை\" என்று குறிப்பிட்டுள்ளதாகவும் ஆதாரம் காட்டுகிறார்.திவாகர நிகண்டு அடிமைகளின் மறு பெயர்களை ஆளும், தொழும்பும் அடிமை யாகும் என்று குறிப்பிடுவதையும், விலைக்கு வாங்கப்பட்ட அடிமை என்ற பொருளில் விலையாள் என்று பெரிய திருமொழியில் குறிப்பிடுவதையும் ஆசிரியர் ஆதாரமாகக் காட்டுகிறார்.\n\nSection::::சோழர் கால ஆட்சியில் அடிமைமுறை.\nசோழர் கால ஆட்சியில் அடிமைமுறை பற்றிய ஏராளமான தகவல்களை கல்வெட்டுச் சான்றுகள் தெரிவிக்கின்றன.காரணம் கி.பி. பத்தாம் நூற்றாண்டு முதல் பதிமூன்றாம் நூற்றாண்டு வரை உள்ள காலம் பிற்கால சோழர்கள் ஆதிக்கம் செலுத்திய காலம். நிலவுடமை முறை இறுக்கமடைந்த காலம். சோழர் ஆட்சி விரிவடைந்த காலம்.அடிமையை வாங்கும் போதோ, விற்கும் போதோ எழுதப்படும் அடிமைப் பத்திரத்தைக் குறிக்க ஆளோலை என்ற சொல்லைச் சோழர் காலத்தில் வாழ்ந்த சேக்கிழாரும் பயன் படுத்தியுள்ளார் என்பதை நூலாசிரியர் குறிப்பிட்டுள்ளார்.\nசுந்தரமூர்த்தி நாயனாரின் வாழ்வோடு சம்பந்தப்பட்ட வழக்கையை ஆய்வு செய்து கீழ்க்கண்ட முடிவுக்கு வருகிறார்.\n\nSection::::நூலின் கடைசிப் பாகம்.\nதமிழகத்தில் அடிமைகள் இருந்தார்கள். ஆனால், அடிமைச் சமுதாயம் இருத்தில்லை என முடிவுக்கு வருகிறார்.\n"}
{"id": "196100", "url": "https://ta.wikipedia.org/wiki?curid=196100", "title": "திருத்தந்தை நாடுகள்", "text": "திருத்தந்தை நாடுகள்\n\nதிருத்தந்தை நாடுகள் என்பது இத்தாலிய தீபகற்பத்தில் 500 முதல் இருந்து 1870 வரை திருத்தந்தையின் நேரடி ஆட்சியில் இருந்த பகுதிகளை குறிக்கும். 1861இல் பேய்துமோன்ட்-சார்தீனியா பேரசால் ஒன்றிணைக்கப்படும் வரை தற்போதிய இத்தாலியில் இருந்த பெரும் அரசுகளில் இதுவும் ஒன்று. 1861க்குப்பின் இந்த நாட்டின் எல்லைகள் லாசியோ வரை சுறுங்கினாலும் 1870 வரை இந்த நாடு நிலைத்திருந்தது. இதன் வலிமையின் உச்சியில் இது லாசியோ, மார்ச், உம்பிரியா மற்றும் ரோமாங்னாவையும், எமிலியாவின் சில பகுதிகளையும் உள்ளடக்கியிருந்தது.\n\nஇவ்விடங்களின் மீது திருத்தந்தைக்கு இருந்த அதிகாரம் உலகியல் சார்ந்ததாக கருதப்பட்டது. இது உலகம் முழுதும் அவருக்கு இருந்த ஆன்மீக அதிகாரத்திலிருந்து வேறுபடுத்தியே பாற்கப்படுகின்றது.\n"}
{"id": "196116", "url": "https://ta.wikipedia.org/wiki?curid=196116", "title": "சலாம் சினிமா (திரைப்படம்)", "text": "சலாம் சினிமா (திரைப்படம்)\n\nசலாம் சினிமா (பாரசீக மொழி: Salaam Cinema‎) என்பது பாரசீக மொழித் திரைப்படம் ஆகும். இதை ஈரானிய இயக்குனர் மோசன் மக்மால்பஃப் இயக்கினார். இத்திரைப்படம் \"ஹலோ சினிமா\" (Hello Cinema) எனும் ஆங்கிலப் பெயரில் வெளியானது. இத்திரைப்படம் ஏப்ரல் மாதம் 14 ஆம் தியதி 1995 ஆம் ஆண்டு வெளியானது. கான்ஸ் திரைப்பட விழாவில் இத்திரைப்படம் விருது வழங்கிக் கவுரவிக்கப்பட்டது. இத்திரைப்படம் உலகில் திரைப்படம் தோன்றி 100 ஆண்டுகள் ஆனதைக் குறிக்கும் வகையில் தயாரிக்கப்பட்டது. முதல் நகரும் கேளிக்கைத் திரைப்படம் 1885 ஆம் ஆண்டு தயாரித்து திரையிடப்பட்டது. இத்திரைப்படத்தைப் படமாக்குவதற்கு 100 நடிகர்கள் தேவைப்பட்டதால் அதற்காக மோசன் மக்மால்பஃப் பத்திரிகையில் விளம்பரம் செய்திருந்தார். மக்மால்பஃப் திரைப்படத்தில் நடிக்கும் ஆவலில் ஆயிரக்கனக்கானோர் திரண்டிருந்தனர்.\n"}
{"id": "196123", "url": "https://ta.wikipedia.org/wiki?curid=196123", "title": "கெர்மா (இயற்பியல்)", "text": "கெர்மா (இயற்பியல்)\n\nகெர்மா (KERMA-Initial Kinatic Energy Released per unit MAss ) என்பது மின்காந்த கதிர்வீச்சினை அளவிடப் பயன்படுத்தப்படும் ஓர் அலகாகும். ஒரு பொருளில் (அது வளிம நிலையிலோ அல்லது திண்ம நிலையிலோ இருக்கக் கூடும்) கதிர் வீச்சு விழும்போது, அதன் விளைவாகத் தோற்றுவிக்கப்படும் மின்னூட்டத் துகள்களின் ஆரம்ப இயக்க ஆற்றலின் மொத்த அளவாகும்.\n\nகெர்மாவின் அலகு கிரே (Gy) அல்லது ஜூல்/கிலோகிராம் (J/kg) ஆகும்.\n"}
{"id": "196124", "url": "https://ta.wikipedia.org/wiki?curid=196124", "title": "கேப்பே (திரைப்படம்)", "text": "கேப்பே (திரைப்படம்)\n\nகேப்பே (\"Gabbeh\") ஈரானிய இயக்குனர் மோசன் மக்மால்பஃப் இயக்கியத் திரைப்படம் ஆகும். இத்திரைப்படம் 1996 ஆம் ஆண்டு கான்ஸ் திரைப்பட விழாவில் திரையிடப்பட்டது. இத்திரைப்படம் 1996 ஆம் ஆண்டு ஜூன் மாதம் 22 ஆம் தியதி வெளியானது.\n\n\n\n"}
{"id": "196127", "url": "https://ta.wikipedia.org/wiki?curid=196127", "title": "கீசே காயே கிசு (திரைப்படம்)", "text": "கீசே காயே கிசு (திரைப்படம்)\n\nகிச்சே காயே கிசு (ஆங்கிலம்: Tales of Kish, பாரசீக மொழி: Ghessé hayé kish‎) எனும் ஈரானியத் திரைப்படத்திற்கு \"கிஷ் டேல்ஸ்\" (Kish Tales) எனவும் ஆங்கிலப் பெயர் உண்டு. இத்திரைப்படம் 1999 ஆம் ஆண்டு வெளியானது. இத்திரைப்படத்தை எழுதி இயக்கியவர்கள் மோசன் மக்மால்பஃப், அஃபோல்பாஸி ஜலிலி மற்றும் நாசர் தாக்வாய் ஆகியோர் ஆவர். இத்திரைப்படம் 1999 ஆம் ஆண்டு கான்ஸ் திரைப்பட விழாவில் திரையிடப்பட்டது.\n\n\n"}
{"id": "196135", "url": "https://ta.wikipedia.org/wiki?curid=196135", "title": "முக்குளம்", "text": "முக்குளம்\n\nமுக்குளம்(ஆங்கிலம்:mukkulam), இந்தியாவின் தமிழ்நாடு மாநிலத்தில் அமைந்துள்ள விருதுநகர் மாவட்டம், திருச்சுழி வட்டம், நரிக்குடி ஊராட்சி ஒனறியத்தில் இருக்கும் ஒரு கிராமம் ஆகும் . சிவகங்கை சமசுதானத்தின் அரசர் முத்துவடுகநாதத் தேவரின் படைத் தளபதிகள் மருதுசகோதரர்கள் பெரிய மருது பாண்டியர், சின்ன மருது பாண்டியர் பிறந்த ஊர். . \n\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி 21,589 மக்கள் இங்கு வசிக்கின்றார்கள். இவர்களில் 50% ஆண்கள், 50% பெண்கள் ஆவார்கள். திருப்புவனம் மக்களின் சராசரி கல்வியறிவு 81.92% ஆகும். இது இந்திய தேசிய சராசரி கல்வியறிவான 75% விட கூடியதே. திருப்புவனம் ம]]க்கள் தொகையில் 13.74% ஆறு வயதுக்குட்பட்டோர் ஆவார்கள்.\n\n\n"}
{"id": "196136", "url": "https://ta.wikipedia.org/wiki?curid=196136", "title": "சிவகங்கை", "text": "சிவகங்கை\n\nசிவகங்கை (ஆங்கிலம்:Sivaganga), இந்தியாவின், தமிழ்நாடு மாநிலத்தில் அமைந்துள்ள சிவகங்கை மாவட்டத்தில் இருக்கும் ஒரு நகராட்சி ஆகும்.\n\nSection::::வரலாறு.\n17 ஆம் நூற்றாண்டின் போது, ​​சிவகங்கையானது ராம்நாத் இராச்சியத்தால் ஆளப்பட்டது, இதன் எல்லைகள் சிவகங்கை, புதுக்கோட்டை மற்றும் ராமநாதபுரம் முழுவதும் பரவியிருந்தது. இப்பேரரசின் ஏழாவது மன்னர் ரகுநாத சேதுபதி (கெல்வன் சேதுபதி என்றும் அழைக்கப்படுகிறார்) 1674 முதல் 1710 வரை ஆட்சி செய்தார், அவருக்குப் பின் அவரது சகோதரியின் மகன் விஜியா ரெகுநாத சேதுபதி ஆட்சி செய்தார். அவருக்குப் பிறகு 1726இல் அவரது மருமகன் சுந்தரேசுவர ரெகுநாத சேதுபதி ஆட்சி செய்தார். ரெகுநாத சேதுபதியின் முறையற்ற மகன் பவானி சங்கரா தேவன், ராம்நாத் இராச்சியதை தாக்க தஞ்சை ராஜாவுடன் இணைந்தார். பவானி சங்கரா தேவன் வென்ற போதிலும், பேரரசின் சில பகுதிகளை தஞ்சை மன்னரிடம் கொடுப்பதாக சொல்லியிருந்த சில பகுதிகளை கொடுக்காமல் மறுத்துவிட்டார். பின்னர் சசிவர்ண பெரிய உடைய தேவருடன் சண்டையிட்டு அவரை தனது மாகாணத்திலிருந்து வெளியே அனுப்பினார். சுந்தரேசுவரனின் சகோதரரான சசிவர்ணா மற்றும் கட்டயா தேவர் இருவரும் தஞ்சையின் ராஜாவுடன் இணைந்தனர். அவர்கள் இருவரும் 1730இல் பவானியை தஞ்சை படையின் உதவியுடன் தோற்கடித்தனர். கட்டயா தேவர் இராச்சியத்தை ஐந்து மாகாணங்களாகப் பிரித்து, சிவகங்கையின் முதல் மன்னரான சசிவர்ணனுக்கு இரண்டு மாகாணங்களை கொடுத்தார். பின்னர் சசிவர்ணன் தெப்பக்குளத்தையும், கோட்டையையும் \"சிவகங்கை\" சுற்றி கட்டினார், அங்கு அவர் தனது ஆன்மீக குரு சதப்பியரை சந்தித்தார். மற்றொரு கூற்றின்படி, சசிவர்ணனை ஆற்காடு நவாப் ராஜாவாக நியமித்தார். சசிவர்ணன் சுமார் 1750இல் இறந்தார், அவரது மகன் முத்துவடுகநாத பெரிய உடைய தேவர் ஆட்சியை ஏற்றுக்கொண்டார். இவர் 1780இல் நவாபின் படைகளால் சுட்டுக் கொல்லப்பட்டார். இதனால் விதவையான வேலு நாச்சியார் மற்றும் கைக்குழந்தையான வெள்ளச்சி ஆகியோர், இருமருது சகோதரர்களான பெரிய மருது மற்றும் சின்ன மருது ஆகியோரின் உதவியுடன் இப்பகுதியிலிருந்து தப்பி ஓடிவிட்டனர். பின்னர் 1780 ஐப்பசித் திங்கள் ஐந்தாம் நாள் வேலுநாச்சியார் தலைமையில் ஒரு படை திண்டுக்கல்லிலிருந்து சிவகங்கை நோக்கிப் புறப்பட்டது. ஹைதர் அலி 5000 குதிரை வீரர்களையும் 5000 போர்வீரர்களையும், பீரங்கிப்படை ஒன்றையும் அனுப்பி வைத்தார். படை காளையார் கோயிலை கைப்பற்றியது. சிவகங்கையில் வேலுநாச்சியார், தம்மைக் காட்டிக் கொடுக்காது வெள்ளையரால் வெட்டுண்ட உடையாளுக்கு வீரக்கல் ஒன்றை நட்டு, தமது திருமாங்கல்யத்தை முதல் காணிக்கையாகச் செலுத்தி அஞ்சலி செலுத்தினார். இந்தக் கோயில் கொல்லங்குடி வெட்டுடையகாளியம்மன் கோயில் என்று அழைக்கப்படுகிறது. இறுதியாக சிவகங்கை நகரைக் கைப்பற்ற சின்னமருது, பெரிய மருது மற்றும் குயிலி தலைமையில் படை திரட்டப்பட்டது. சிவகங்கை அரண்மைனயில் விஜயதசமி, நவராத்திரி விழாவிற்காக கூடிய மக்கள் கூட்டத்தில் பெண்கள் படை மாறுவேடத்தில் புகுந்து அதில் குயிலி, என்ற பெண் தன் உடம்பில் தீ வைத்து வெள்ளையரின் ஆயுதக் கிடங்கை எரித்து ஆயுதங்களை அழித்தாள். வேலுநாச்சியார், தனது ஐம்பதாவது வயதில், தனது கணவரைக் கொன்ற ஜோசப் ஸ்மித்தையும் தளபதி பான் ஜோரையும் தோற்கடித்தார். வேலு நாச்சியார் 1790 வரை இப்பகுதியை ஆட்சி செய்தார். பின்னர் வெள்ளச்சி நாச்சியார் கி.பி 1790 முதல் 1793 வரை ஆட்சி செய்தார்.\n\nSection::::புவியியல்.\nஇவ்வூரின் அமைவிடம் ஆகும். கடல் மட்டத்தில் இருந்து இவ்வூர் சராசரியாக 102 மீட்டர் (334 அடி) உயரத்தில் இருக்கின்றது.\n\nSection::::மக்கள் வகைப்பாடு.\n2011 ஆம் ஆண்டின் இந்திய மக்கள் தொகைக் கணக்கெடுப்பின்படி 40,403 பேர் இங்கு வசிக்கின்றார்கள். இவர்களில் 50% ஆனோர் ஆண்களும் 50% ஆனோர் பெண்களும் ஆவர். சிவகங்கை மக்களின் சராசரி கல்வியறிவு 92.77% ஆகும். இதில் ஆண்களின் கல்வியறிவு 96.27% மற்றும் பெண்களின் கல்வியறிவு 89.24% ஆகும். இது இந்திய தேசிய சராசரி கல்வியறிவான 59.5% ஐ விடக் கூடியதே. சிவகங்கை மக்கள் தொகையில் 9.60% ஆனோர் ஆறு வயதுக்குட்பட்டோர் ஆவார்கள். \n\n2011 ஆம் ஆண்டு மதவாரியான கணக்கெடுப்பின்படி, சிவகங்கையில் இந்துக்கள் \n84.75%, முஸ்லிம்கள் 10.07%, கிறிஸ்தவர்கள் 4.66%, சீக்கியர்கள் 0.02%, பௌத்தர்கள் 0.01%, 0.49% பிற மதங்களைப் பின்பற்றுபவர்கள் உள்ளனர்.\n\nSection::::எல்லைகள்.\nசிவகங்கை ஆனது சிவகங்கை மாவட்டத்தின் தலைமையகமாகும். இதன் வடகிழக்கில் புதுக்கோட்டை மாவட்டமும், வடக்கில் திருச்சிராப்பள்ளி மாவட்டமும், தென்கிழக்கில் ராமநாதபுரம் மாவட்டமும், தென்மேற்கில் விருதுநகர் மாவட்டமும் மற்றும் மேற்கில் மதுரை மாவட்டமும் ஆகியவை எல்லைகளாக உள்ளன.\n\nSection::::போக்குவரத்து.\nSection::::பேருந்து போக்குவரத்து.\nஅருகிலுள்ள கிராமங்களையும், சிறிய நகரங்களையும் இணைக்கும் பேருந்துகள் சிவகங்கை பேருந்து நிலையத்தில் நிறுத்தப்படுகின்றன. சிவகங்கை சிவகங்கை பேருந்து நிலையத்திலிருந்து சென்னை, கோயம்புத்தூர் போன்ற நீண்ட தூர பயணத்திற்கு, மாநில போக்குவரத்துக் கழகம், பேருந்துகளை இயக்குகிறது.\n\nசிவகங்கை பேருந்து நிலையத்திலிருந்து காரைக்குடி, மானாமதுரை, திருச்சி, சிவகாசி, அருப்புக்கோட்டை, திண்டுக்கல், பழனி, பட்டுக்கோட்டை, தஞ்சாவூர், தேனி, ஈரோடு, அறந்தாங்கி, நாகூர், திருவாரூர், வேளாங்கண்ணி, ராமேஸ்வரம், ராமநாதபுரம், பரமக்குடி, புதுக்கோட்டை, நாகப்பட்டினம், திருப்பூர், கோயம்புத்தூர் ஆகிய நகரங்களுக்கு மாநில போக்குவரத்துக் கழகம், பேருந்துகளை இயக்குகிறது.\n\nதேசிய நெடுஞ்சாலை 85 கொச்சி-மூணார்-போடிநாயக்கனூர்-தேனி-மதுரை நகரம்-சிவகங்கை-தொண்டி, தேசிய நெடுஞ்சாலை 36 விழுப்புரம்-பண்ருட்டி-கும்பகோணம்-தஞ்சாவூர்-புதுக்கோட்டை-திருப்பத்தூர்-சிவகங்கை-மானாமதுரை மற்றும் மாநில நெடுஞ்சாலை 34 ராமநாதபுரம்-இளையான்குடி-சிவகங்கை-மேலூர் ஆகிய சாலைகள் சிவகங்கை வழியாக செல்லும் சாலைகள் ஆகும்.\n\nSection::::தொடருந்துப் போக்குவரத்து.\nசிவகங்கை ரயில் நிலையம் நகரத்தின் கிழக்குப் பகுதியில் அமைந்துள்ளது, இந்த ரயில் நிலையமானது திருச்சி-ராமேஸ்வரத்தின் ரயில் பாதையில் இணைகிறது. இது சென்னை எழும்பூரை அடைய தென்மாவட்ட ரயில்களுக்கு விருதுநகர் முதல் திருச்சிராப்பள்ளி வரை ஒரு துணை பாதையாக செயல்படுகிறது. பல விரைவு ரயில்களும், பயணிகள் ரயில்களும் இந்த நகரத்தின் வழியாகச் சென்று காரைக்குடி, ராமேஸ்வரம், ராமநாதபுரம், திருச்சிராப்பள்ளி, கோயம்புத்தூர், ஈரோடு, திருப்பூர், சென்னை எழும்பூர், தஞ்சாவூர், விழுப்புரம், கடலூர் போன்ற நகரங்களுடன் இணைகின்றன. தமிழகத்தின் முக்கிய நகரங்களான சென்னை, கோயம்புத்தூர், கன்னியாகுமரி, திருச்சி, திருநெல்வேலி, காரைக்குடி, மயிலாடுதுறை, ராமேஸ்வரம், தஞ்சாவூர் மற்றும் விருதாச்சலம் போன்றவற்றை இணைக்கும் மதுரையிலிருந்து நேரடி ரயில்கள் உள்ளன. இந்தியாவின் முக்கியமான நகரங்களுடன் மதுரை ரயில் நிலையம் இணைப்பைக் கொண்டுள்ளது.\n\nSection::::வானூர்தி போக்குவரத்து.\nமதுரை பன்னாட்டு வானூர்தி நிலையம் 40 கி.மீ தூரத்தில் உள்ளது.\n\nSection::::கல்லூரிகள்.\nசிவகங்கை மருத்துவக் கல்லூரி மற்றும் மருத்துவமனை ஆனது சிவகங்கை நகராட்சியின் புறநகரில் அமைந்துள்ளது.\n\nSection::::நகராட்சி நிர்வாகம் மற்றும் அரசியல்.\nசிவகங்கை நகராட்சியானது சிவகங்கை சட்டமன்றத் தொகுதிக்கும் மற்றும் சிவகங்கை மக்களவைத் தொகுதிக்கு உட்பட்டதாகும்.\n\n2016 ஆம் ஆண்டு நடந்த சட்டமன்றத் தேர்தலில், இச்சட்டமன்றத் தொகுதியை அண்ணா திராவிட முன்னேற்றக் கழகத்தை (அதிமுக) சேர்ந்த க. பாஸ்கரன் வென்றார்.\n\n2019 ஆம் ஆம் ஆண்டு நடந்த மக்களவைத் தேர்தலில், இம்மக்களவைத் தொகுதியை இந்திய தேசிய காங்கிரசு கட்சியை சேர்ந்த கார்த்தி சிதம்பரம் வென்றார்.\n\n\n\n"}
{"id": "196137", "url": "https://ta.wikipedia.org/wiki?curid=196137", "title": "திருப்புவனம் வட்டம்", "text": "திருப்புவனம் வட்டம்\n\nமானாமதுரை வட்டத்தின் 43 வருவாய் கிராமங்களைக் கொண்டு 9 மே 2012 அன்று திருப்புவனம் வட்டம் நிறுவப்பட்டது.\n\nஇந்த வட்டத்தின் கீழ் திருப்புவனம், கொந்தகை, திருப்பாச்சேத்தி என 3 உள்வட்டங்களும் 43 வருவாய் கிராமங்களும் உள்ளன.\n\nஇவ்வட்டத்தில் கீழடி அகழாய்வு மையம் உள்ளது.\n"}
{"id": "196140", "url": "https://ta.wikipedia.org/wiki?curid=196140", "title": "தூதை", "text": "தூதை\n\nதூதை(ஆங்கிலம்:Thoothai), இந்தியாவின் தமிழ்நாடு மாநிலத்தில் அமைந்துள்ள சிவகங்கை மாவட்டத்தில் திருப்புவனம் ஊராட்சி ஒன்றியத்தில் இருக்கும் 40வது கிராம ஊராட்சியும், திருப்புவனம் வட்டத்தின் 33வது வருவாய் கிராமமாகும் ஆகும்.\n\nSection::::அமைவிடம்.\nகொச்சி-மதுரை-இராமேசுவரம் தேசிய நெடுஞ்சாலை எண்-49 இல் திருப்புவனத்திலிருந்து சுமார்-15 கி.மீ தூரத்திலும் வைகை ஆற்றின் தென் கரையிலும் அமைந்துள்ள கிராமமுமாகும்\n\nSection::::மக்கள் வகைப்பாடு.\nஇந்திய 2001 மக்கள் தொகை கணக்கெடுப்பின்படி 2,589 மக்கள் இங்கு வசிக்கின்றார்கள்.. இந்த வட்டத்தின் தலைமையகமாக திருப்புவனம் நகரம் உள்ளது. இந்த வட்டத்தின் கீழ் 43 வருவாய் கிராமங்கள் உள்ளன. இவர்களில் 50% ஆண்கள், 50% பெண்கள் ஆவார்கள். தூதை மக்களின் சராசரி கல்வியறிவு 81.92% ஆகும். இது இந்திய தேசிய சராசரி கல்வியறிவான 75% விட கூடியதே. தூதை மக்கள் தொகையில் 13.74% ஆறு வயதுக்குட்பட்டோர் ஆவார்கள்.\n\n\n"}
{"id": "196147", "url": "https://ta.wikipedia.org/wiki?curid=196147", "title": "பிரித்தானிய அருங்காட்சியக நூலகத்தில் உள்ள தமிழ் நூற்களின் நூற்பட்டியல் (ஆங்கில நூல்)", "text": "பிரித்தானிய அருங்காட்சியக நூலகத்தில் உள்ள தமிழ் நூற்களின் நூற்பட்டியல் (ஆங்கில நூல்)\n\nபிரித்தானிய அருங்காட்சிய நூலகத்தில் உள்ள தமிழ் நூற்களின் நூற்பட்டியல் (A catalogue of the Tamil books in the library of the British Museum) என்பது 1909 ஆம் ஆண்டு பிரித்தானிய அருங்காட்சியகத்தால் வெளியிடப்பட்ட ஒரு தமிழ் நூற்பட்டியல் ஆகும். இந்த நூலை ஜி. யு. போப் அவர்கள் முதலில் தொகுத்தார். அவர் இறந்த பின், அவரது பணியை எல். டி. ஃபார்நெற் (L. D. Barnet) தொடர்ந்து இந்த நூலை வெளியிட்டார். இதில் தமிழின் அரிய பல்துறை நூல்கள் பற்றிய தகவல்கள் கிடைக்கின்றன. இந்த நூலில் தமிழ் நூலின் தலைப்புகள் பெரும்பாலும் தமிழிலும், சில இடங்களில் அர்வி தமிழ் எழுத்துமுறையிலும் தரப்பட்டுள்ளன. \n\nஇந்த நூல் இணைய ஆவணகத்தால் ஆவணப்படுத்தப்பட்டு, இலவசமாகப் படிக்க, தரவிறக்க கிடைக்கிறது. இதன் பதிப்புரிமை காலவதியாகிவிட்டதால், பொதுவில் உள்ள ஓரு படைப்பு ஆகும்.\n\n"}
{"id": "196153", "url": "https://ta.wikipedia.org/wiki?curid=196153", "title": "திரக்ஃசு.காம்", "text": "திரக்ஃசு.காம்\n\nதிரக்ஃசு.காம் (Drugs.com) என்பது இணைய தற்கால அறிவியல் மருந்துகள் கலைக்களஞ்சியம். ஏறத்தாழ 24,000 மருந்துகளைப்பற்றி, பெரும்பாலும் அமெரிக்காவில் மருந்து உட்கொள்வோர்களுக்காகவும் நலத்துறைத் தொழிலியர்களுக்காகவும் குறிப்புகளும் விளக்கங்களும் தரும் இணையத்தளம்.\n\nSection::::வரலாறு.\n\"Drugs.com\" (திரக்ஃசு.காம்) என்னும் இணையத்தள முகவரி முதலில் பான்னி நாய்பெக்கு (Bonnie Neubeck) பெயரில் 1994 இல் பதிவுசெய்யப்பட்டது. \"டாட்காம்\" என்றழைக்கப்பட்ட இணையத்தள நிறுவனங்களின் விரைந்த எழுச்சியின் உச்ச காலகட்டத்தில், 1999 காலப்பகுதியில் எரிக்கு மெக்கைவர் (Eric MacIver) நாய்பெக்கிடம் இருந்து விலைக்கு வாங்கும் உரிமையைப் பெற்றார். 1999 ஆம் ஆண்டு ஆகத்து மாதம் மெக்கைவர் இந்த இணையத்தள தொமைன் பெயரை (domain name) அமெரிக்க $823,666 உக்கு ஏலம் விட்டு \"வென்ச்சர் ஃபிராகிசு\" (Venture Frogs) என்னும் நிறுவனத்துக்கு விற்றார். இது ஓரு புதுத்தொடக்கத் தொழில் வளர்ப்பகம் (நாற்றகம், incubator); இதனை தோனி இசீ (Tony Hsieh) என்பாரும், ஆல்ஃபிரடு இலின் (Alfred Lin) என்பாரும் நடத்தி வந்தனர். இவர்கள் இலிங்க்-எக்ஃசுச்சேஞ்சு (LinkExchange), பின்னர் ஃசாப்போசு.காம் (Zappos.com) ஆகிய நிறுவங்களோடு தொடர்புடையவர்கள். வெஞ்ச்சர் ஃபிராகிசு நிறுவனம் சூன் 2001 இல் திரக்ஃசு.காம் பெயரை தனியார் நிறுவனம் ஒன்றிற்கு விற்றுவிட்டார்கள்.\n\nஇப்பொழுது திரக்ஃசு.காம் வலைத்தளம் திரக்ஃசைட்டுட் டிரசுட்டு (Drugsite Trust) என்னும் நிறுவனத்துக்குச் சொந்தம், அவர்களே இதனை நடத்துகின்றார்கள். இது நியூசிலாந்து மருந்தாளர்களா நடத்தப்படும் ஒரு தனியார் நிறுவனம், ஆனால் அமெரிக்காவில் வெச்சீனியா மாநிலத்தில் தரவுத்த்ளம் அமைத்து இயங்குகின்றது ref></ref>\n\nSection::::வலைத்தளம்.\nசெப்டம்பர் 200மில் திரக்ஃசு.காம் (Drugs.com) வலைத்தளம் தொடங்கப்பெற்றது. இத்தளத்தில் கீழ்க்காணும் நிறுவனங்களில் இருந்து மருந்துகள் பற்றிய தரவுகளுக்கான குறிப்புகள் உள்ளன செர்னெர் மல்ட்டம் (Cerner Multum), மைக்குரோமெடிக்ஃசு (Micromedex), வோல்ட்டெர்சு குளூவர் ஃகெல்த்து (Wolters Kluwer Health), அமெரிக்க உணவு மற்றும் மருந்து நிர்வாகம் ( U.S. Food and Drug Administration), மருத்துவர் பெரு உசாத்துணை )Physicians' Desk Reference), ஏ.டி.ஏ.எம் (A.D.A.M)., இசுட்டெடுமனின் மருத்துவ அகரமுதலி (Stedman's Medical Dictionary), அமெரிக்க நல அமைப்பு மருந்தாளர் குமுகம் (American Society of Health-System Pharmacists, AHFS), ஆர்வர்டு மருத்துவப் பீட வெளியீடுகள் (Harvard Medical School Health Publications), வட அமெரிக்க தொகுப்புகள் ஃபார்ம்லைவ் (North American Compendiums, PharmaLive]] மற்றும் ஃகெல்த்துடே (Healthday).\n\nமார்ச்சு 2008 இல் திரக்ஃசு.காம் (Drugs.com) மெடுநோட்ஃசு (Mednotes) வெளியீட்டை அறிவித்தது—இது இணையவழி கூகுள்-ஃகெல்த்து (Google Health) உடன் தொடர்பு கொண்ட தனிமாந்த மருந்துகொள்ளும் பதிவேடு (சனவரி 1, 2012 இல் அன்று கூகுள் ஃகெல்த்தை மூடுவதாக கூகுள் நிறுவனம் சூன் 24, 2011 தெரிவித்தது).\n\nமே 2010 இல், அமெரிக்க உணவு மற்றும் மருந்து நிர்வாகம் திரக்.சு.காம் உடன் சேர்ந்து மருந்து எடுத்துக்கொள்வோருக்கான இற்றைப்படுத்தப்பட்ட தரவுகளை வலைத்தளத்திலும் கைக்கருவிகளிலும் கிடைக்கச்செய்யும் என்று அறிவித்தது.\n\nதிரக்ஃசு.காம் தளம் நலம் சம்பந்தமான வலைகளில் 8.2 மில்லியன் தனித்தனி வருகையாளர்கள் கொண்ட ஒன்பதாவதாக வரிசையில் நிற்கும் தளம் என்று திசம்பர் 2012 இல் காம்சுக்கோர் (comScore) நிறுவனம் தெரிவித்தது, ஆனால் குவான்ட்காசுட்டு (Quantcast) நிருவனம் அமெரிக்காவில் உள்ள எல்லா வலைத்தளங்களிலுமாகச் சேர்த்து 217 ஆவது தளமாக அறிவித்தது \n\n"}
{"id": "196155", "url": "https://ta.wikipedia.org/wiki?curid=196155", "title": "கெப்லர்-56", "text": "கெப்லர்-56\n\nகெப்லர்-56 (\"Kepler-56\") என்பது சிக்னசு விண்மீன் குழுவில் உள்ள ஒரு விண்மீன் ஆகும். இது நமது சூரியனை விட சற்று எடை கூடியது. இதன் இரண்டு கோள்கள் 2012 ஆம் ஆண்டில் கண்டுபிடிக்கப்பட்டன. ஒன்று நமது நெப்டியூன் கோளை விட சற்று சிறியதும், மற்றையது சனியை விட சற்று சிறியதும் ஆகும்.\n\nSection::::கோள் தொகுதி.\n2012 ஆம் ஆண்டில் கெப்லர் -56 இன் கோள் தொகுதி இடைவழி முறை (\"transit method\") மூலம் கண்டுபிடிக்கப்பட்டு, பின்னர் உறுதிப்படுத்தப்பட்டது. கெப்லர்-56பி, கெப்லர்-56சி ஆகிய இரண்டு கோள்களினதும் சுற்றுப்பாதை அவற்றின் விண்மீனின் நிலநடுக் கோட்டில் இருந்து ஏறத்தாழ 45° சரிந்துள்ளது.\n\n"}
{"id": "196159", "url": "https://ta.wikipedia.org/wiki?curid=196159", "title": "த பழூர்", "text": "த பழூர்\n\nத பழூர் (T. Palur)இந்தியாவின் தமிழ்நாடு மாநிலத்தில் அமைந்துள்ள அரியலூர் மாவட்டம், உடையார் பாளையம் வட்டம், த பழூர் ஊராட்சி ஒன்றியத்திலுள்ள ஊர் ஆகும்.\n\n"}
{"id": "196170", "url": "https://ta.wikipedia.org/wiki?curid=196170", "title": "காதல் பறவை", "text": "காதல் பறவை\n\nகாதல் பறவை (\"lovebird\") என்பது கிளி இனத்தைச் சார்ந்த பறவையாகும். இதில் ஒன்பது வகைகளுள்ளன. ஆப்ரிக்காவிலும் மடகாசுகரிலும் அதிகம் காணப்படுகின்றன. அவைகளின் அழகான நிறத்திற்காகவும் அவைகள் இணைந்தே இருக்கும் பான்மைக்காகவும் செல்லப் பறவைகளாக விரும்பி வளர்க்கப்படுகின்றன. 10 முதல் 16 செ.மீட்டர் வரை வளரும். குட்டையான வாலைக்கொண்டது. சிவப்பு வண்ண அலகினையும் கண்களைசுற்றி எடுப்பான வெள்ளை வளையத்தினையும் கொண்டுள்ளன. ஆண்பறவையும் பெண்பறவையும் ஒரே மதிரி உள்ளன. வனங்களில் கொட்டைகளைத் தின்று வாழும் இப்பறவைகள் பயிர்களுக்கு சேதத்தினை உண்டாக்கும். பழக்குவதற்கு கடினம், ஆனாலும் மனித குரலினைப் போல் பேசப் பழக்கமுடியும். நீண்ட வாழ்நாளைக் கொண்ட, சண்டைக்குணமுடையன. மற்ற பறவைகளை அருகில் அண்ட விடாது.\n\nசில இனங்கள் செலல்ப்பிராணிகளாக வளர்க்கப்படுகின்றன. இவற்றின் வாழ்நாள் கிட்டத்தட்ட 10 முதல் 15 வரை உள்ளது.\n\n"}
{"id": "196171", "url": "https://ta.wikipedia.org/wiki?curid=196171", "title": "கூட்டுத் தொலைபேசி அழைப்பு", "text": "கூட்டுத் தொலைபேசி அழைப்பு\n\nகூட்டுத் தொலைபேசி அழைப்பு (\"conference call\") என்பது தொலைபேசி அழைப்பு ஒன்றை அழைப்பவர் ஒன்றுக்கு மேற்பட்ட நபர்களுடன் ஒரே நேரத்தில் பேசவும் அழைக்கப்பட்ட நபர்களும் பேச்சில் பங்கேற்கவும் உதவும் ஒரு முறை ஆகும். இந்தக் கூட்டு அழைப்பு அழைக்கப்பட்டவர்களும் பங்கேற்கும் படியாகவோ அல்லது அழைப்பவர் பேசுவதை மட்டும் கேட்கும் படியாகவோ தேவைக்கேற்ப வடிவமைக்கப்பட்டிருக்கும். அது சில சமயம் தொலைக் கூட்ட ஒலி (\"ATC\", Audio Tele-Conference) என்று குறிப்பிடப்படுகிறது.\n\nகூட்டு அழைப்புகள் அழைக்கப்படுபவர்கள் அனைவரையும் அழைப்பில் இணத்துக்கொள்ளும்படி வடிவமைக்கப்பட்டிருக்கும். இருப்பினும், பங்கேற்பவர்கள் தாங்களாகவே கூட்டு அழைப்பில் இணைந்து பேசவும் வாய்ப்புள்ளது. அதற்கு அவர்கள் \"கான்ஃப்ரன்ஸ் பிரிட்ஜ்\" (conference bridge) என்ற குறிப்பிட்ட கருவியின் மூலம் குறிப்பிட்ட தொலைபேசி எண்ணை சுழற்றி தங்களை இணைத்துக் கொள்ளலாம்.\n\nகூட்டு அழைப்பில் பங்கேற்கும் அனைவரையும் இணைக்கும் கூட்டுப் பாலத்தை (conference bridge) செவ்வனே கவனிக்க நிறுவனங்கள் ஒரு குறிப்பிட்ட நபரை பயன்படுத்திக் கொள்கின்றனர். இவர் அழைப்பில் பங்கேற்பவர்களின் தொலைபேசி எண்கள் மற்றும் தபால் பெட்டி எண்கள் ஆகியவற்றை தந்து கூட்டு அழைப்பு நடத்த உதவுவார். \n\nமிகக் குறைவாக \"மூன்று வழி அழைப்புகள்\" (Three-way calling) என்பது அதிகப்படியான கட்டணத்தில் வீட்டு தொலைபேசிகளையோ அல்லது அலுவலகத் தொலைபேசிகளையோ இணைக்க உதவுகிறது. இந்த மூன்று வழி அழைப்பிற்கு, முதலில் அழைக்கப்பட்டவரின் எண் சுழற்றப்படுகிறது. பிறகு ஹுக் ஃப்ளாஷ் பொத்தான் (அல்லது மறு அழைப்புப் பொத்தான்) அழுத்தப்படுகிறது. பிறகு மற்றொரு நபரின் தொலைபேசி எண் சுழற்றப்படுகிறது. அந்த அழைப்பு மணி ஒலிக்கும் போதே ஃப்ளாஷ் பொத்தானை மீண்டும் அழுத்தவேண்டும். அப்பொழுதுதான் மூன்று நபர்களின் தொலைபேசிகளும் ஒன்றுடனொன்று இணைக்கப்படும். இது ஏற்கனவே இணைக்கப்பட்டுள்ள ஒரு அழைப்பிற்கு இரண்டாவது வெளிச் செல்லும் அழைப்பை அனுமதிக்கிறது.\n"}
{"id": "196172", "url": "https://ta.wikipedia.org/wiki?curid=196172", "title": "மூன்றாம் அலெக்சாண்டர் (திருத்தந்தை)", "text": "மூன்றாம் அலெக்சாண்டர் (திருத்தந்தை)\n\nதிருத்தந்தை மூன்றாம் அலெக்சாண்டர் (சுமார் 1100/1105 – 30 ஆகஸ்ட் 1181), என்பவர் கத்தோலிக்க திருச்சபையின் திருத்தந்தையாக 7 செப்டம்பர் 1159 முதல் 1181இல் தனது இறப்பு வரை இருந்தவர் ஆவார். நோட்ரே டேம் டி பாரிஸ் பேராலயத்தின் அடிக்கல்லை நாட்டியவர் இவர் என்பது குறிக்கத்தக்கது.\n\nஇவர் இத்தாலியின் சியென்னா நகரில் ரோனால்தோ பிறந்தார். ஒரு பொது நிலையினராக, சியென்ன பல்கலைக்கழகத்தில் சட்டம் கற்றுக் கொடுதார், 1150-ல் திருத்தந்தை மூன்றாம் யூஜினால் உரோமைக்கு அழைக்கப்பட்டார் பாப்பு அதிரியான் காலத்தில், பேரரசன் பார்ப்ரோவுக்கு எதிராகத் துணிந்து நின்றரார் இவர். பாப்பு அதிரியான் இறந்ததும் பேரரசனுக்குச் சார்பாக பாப்புவை தேர்ந்தெடுக்குமாறு கையூட்டு கொடுத்தான், அதற்கு மூன்று கர்தினாக்கள் மயங்கினர். அந்த மூவர் தவிர மற்ற 22 கர்தினால்கள் கூடி 1159 செப்டம்பர் 7-ல் கர்தினால் ஆர்லென்டோவை புதிய பாப்புவாக தேர்தெடுத்தனர், மூன்றாம் அலெக்சாண்டர் என்று பெயர் சூட்டிகொண்டார். கையூட்டு பெற்ற மூன்று கர்தினால்கள் தங்களை எதிர்பாப்புவாக்கி கொண்டு நான்காம் விக்டர் என்று அழைத்தனர். இரு ஆட்சிக்குள் குறுக்கிட்டு பாப்புக்களை சமரசப்படுத்த முயன்றான் பார்பரோசா, பாப்பு நகரைவிட்டு வெளியேறி பேரரசனையும், எதிர்பாப்புவையும் திருச்சபைக்கு புறம்பாக்கி ஆணை வெளியிட்டார். அதன்பின் மூன்றாம் பாஸ்கல், மூன்றாம் கலிஸ்டஸ், மூன்றாம் இன்னோனசென்ட், போன்ற எதிர்பாப்புகள் உருவாகினர் 1176-ல் நடைபெற்ற போரில் தோல்வியடைந்து பாப்புவின் முன் சரணடைந்தான் பேரரசன் பார்பரோசா.அதன் பின் அரசர் ஹென்றியுடன் சமரச உடன்படிக்கை செய்து இழந்த உரிமைகளை மீட்டுக் கொடுத்து திருச்சபைக்கு புத்துயிர் ஊட்டினார்.\n\n1179 ம் ஆண்டு லாத்தரன் பொதுச்சங்கத்தைக் கூட்டினார், பாப்புவின் தேர்தலில் மூன்றில் இரண்டு பங்கு வாக்குப் பெறவேண்டும் மென்ற சட்டம் கொண்டுவரப்பட்டது. 1189 ஆகஸ்ட் 3ம் நாள் காலமானார்.\n"}
{"id": "196175", "url": "https://ta.wikipedia.org/wiki?curid=196175", "title": "பதினைந்தாம் கிரகோரி (திருத்தந்தை)", "text": "பதினைந்தாம் கிரகோரி (திருத்தந்தை)\n\nதிருத்தந்தை பதினைந்தாம் கிரகோரி (; 9/15 ஜனவரி 1554 – 8 ஜூலை 1623), என்பவர் கத்தோலிக்க திருச்சபையின் திருத்தந்தையாக 9 பெப்ரவரி 1621 முதல் 1623இல் தனது இறப்புவரை இருந்தவர் ஆவார்.\n\nகர்தினால் அலெக்சாண்ரோ, மடல்கள் எழுதுவதில் பேருவகை கொள்வார். 1621 பிப்ரவரியில் புதிய பாப்புவாக தேர்தெடுக்கப் படும்போதே நோயுற்றவராயிருந்தார். இதனால், பாப்புக்குரிய பணியாற்றும் நிலையில் அவர் இல்லை. எனினும் புதிய பாப்புவாக தேர்தெடுப்பது பற்றிய சில ஆனைகளைப் பிறப்பித்தார். திருச்சபை அமெரிக்கா, ஆசியா, மற்றும் ஆப்ரிக்க நாடுகளில் பரவி வந்தது. இந்த நாடுகளில் திருமறைப் பரப்புபணியாற்றுவதற்காக புதிய அமைப்புகளை நிறுவினார்.\n\nதிருச்சபையின் பெரும் புனிதர்களுல் சிலரான அவிலாவின் புனித தெரேசா, பிரான்சிஸ் சவேரியார், லொயோலா இஞ்ஞாசி, பிலிப்பு நேரி ஆகியோருக்கு புனிதர் பட்டமும் அலோசியுஸ் கொன்சாகாவுக்கு அருளாளர் பட்டமும் அளித்தவர் இவர். 1623 ஜீலை 8 ம் நாள் இறைவனடி சேர்ந்தார்.\n"}
{"id": "196176", "url": "https://ta.wikipedia.org/wiki?curid=196176", "title": "எட்டாம் அர்பன் (திருத்தந்தை)", "text": "எட்டாம் அர்பன் (திருத்தந்தை)\n\nதிருத்தந்தை எட்டாம் அர்பன் (; திருமுழுக்கு நாள் 5 ஏப்ரல் 1568 – 29 ஜூலை 1644), என்பவர் கத்தோலிக்க திருச்சபையின் திருத்தந்தையாக 6 ஆகஸ்ட் 1623 முதல் 1644இல் தனது இறப்புவரை இருந்தவர். கலீலியோ கலிலியின் பிணக்குகளின் போது திருத்தந்தையாக இருந்தவர் இவர் என்பது குறிக்கத்தக்கது.\n\nகர்தினால் பர்பெரினி, பதினைந்தாம் கிரகோரியின் மருமகன், திறமையானவர் என்பதால் பாப்புவாக தேர்தெடுத்தனர். இரத்த சம்மந்தமான உறவினர்களை இவரால் தவிர்க்க முடியவில்லை. இவர் குடும்பத்தை சார்ந்தவர்கள் உரோமையில் பேரும் புகழும் பெறவும், திருச்சபை சொத்தில் பங்குபெறவும் முயன்றனர், சிலரை கர்தினால்களாக உயர்த்தினார், திருச்சபை பணத்தை அள்ளி கொடுத்தார். இவர் கலிலியோவின் ரசிகர். நீதி மன்ற விசாரனைக்குட்பட்ட கலிலியோவை காப்பாற்றியவரும் இவர் தான். கலிலியோ இறந்த போது தமது சிறப்பு தூதுவரை அனுப்பி ஆசி வழங்கினார்\nகோடைகாலத்தில் சொகுசாக வாழ்வதற்கு காஸ்டல் கொண்டோல்போவில் ஒரு மாளிகையை உருவாக்கினார் பூங்கவனத்தை மேலும் பெரிதாகுவதில் கவன்ம் செலுதினார் அதிகம் செலவு செய்து நிதி நிலைமையை வெறுமையாக்கி விட்டார்\n\nதிருசபைக்கும் எழைஎளியவர்களுக்கு அவர் செய்தது சொற்பம்.1644 ஜுலை 29ல் காலமானார்.\n"}
{"id": "196180", "url": "https://ta.wikipedia.org/wiki?curid=196180", "title": "அலிஃபே- இ ஆஃப்கான் (திரைப்படம்)", "text": "அலிஃபே- இ ஆஃப்கான் (திரைப்படம்)\n\nஅலிஃபே- இ ஆஃப்கான் (பாரசீக மொழி: الفبای افغان‎, Alefbay-e afghan) எனும் பாரசீக மொழித் திரைப்படம் \"தி ஆஃப்கான் ஆல்பபட்\" (The Afghan Alphabet) எனும் ஆங்கிலப் பெயரிலும் வெளியிடப்பட்டது. இத்திரைப்பட தலைப்பின் பொருள் \"ஆப்கானிய எழுத்து\" ஆகும். இப்பாரசீக மொழித் திரைப்படம் 2002 ஆம் ஆண்டு வெளியானது. இத்திரைப்படம் ஆவணப்படம் வகையைச் சார்ந்தது. ஈரானிய இயக்குனர் மோசன் மக்மால்பஃப் ஆல் இயக்கப்பட்டது இத்திரைப்படம்.\nSection::::கதை.\nஈரான் எல்கைக்கு அருகில் இருக்கும் ஆஃப்கான் கிராமம் ஒன்றின் குழந்தைகளின் வாழ்க்கையைச் சித்தரிக்கிறது இத்திரைப்படம். தாலிபான்களால் அவர்களின் வாழ்க்கை மற்றும் கலாச்சாரம் எவ்வாறு பாதிக்க்கப்பட்டது என்பதைப் பற்றியது இத்திரைப்படம்.\n\nSection::::இத்திரைப்படத்தின் தாக்கம்.\n2002 ஆம் ஆண்டில் கிட்டத்தட்ட 30,00,000 ஆஃப்கான் அகதிகள் ஈரானில் வசித்தனர். அவர்களில் 7,00,00 பேர் குழந்தைகள். இக்குழந்தைகள் சட்டவிரோதமாக ஈரானில் தங்கியிருப்பதால் அவர்கள் கல்வி கற்க பள்ளிக்கு அனுமதிக்கப்படவில்லை. இத்திரைப்படம் வெளியான பின்பு இந்த விசயம் சர்ச்சைக்குரிய விசயமாக ஈரானில் பேசப்பட்டது. இறுதியாக இக்குழந்தைகள் கல்வி கற்கலாம் எனும் சட்ட வரைவு ஏற்படுத்தப்பட்டு அதன் விளைவாய் 5,00,000 குழந்தைகள் கல்வி பெற்றனர். \n\n\n"}
{"id": "196184", "url": "https://ta.wikipedia.org/wiki?curid=196184", "title": "அப்பிள்ளை", "text": "அப்பிள்ளை\n\nஅப்பிள்ளை புகழ்பெற்ற வைணவ உரையாசிரியர். பிரணாதார்த்திகரர் எனும் இயற்பெயருடைய இவர் வைணவ ஆச்சாரியனாகிய மணவாள மாமுனிகளின் மாணவராவார்.\n\nSection::::குருவை அடைதல்.\nஅப்பிள்ளார் மற்றும் அப்பிள்ளை ஆகியோர் தலயாத்திரையாக திருவரங்கம் வந்தடைந்த நேரமும், மணவாள மாமுனிகளின் புகழ் எங்கும் பரவதொடங்கிய காலமும் ஒத்திருந்தது. மாமுனிகளின் புகழை கேள்வியுற்றும் அவர்மீது பெரிய அபிமானம் ஏதும் கொள்ளாது அப்பிள்ளை தன் குழாத்தோடு திருவரங்கத்திலேயே சிறிதுகாலம் வீற்றிருந்தார். அச்சமயத்தில் மிகுந்த ஞானவான்களான கந்தாடையண்ணன், எறும்பியப்பா போன்றோர்கள் மாமுனிகளுக்கு சீடர்களானது அப்பிள்ளைக்கும் அப்பிள்ளார்க்கும் மிகுந்த வியப்பைக் கொடுத்ததோடு இல்லாமல் மாமுனிகளைக் காணவேண்டும் என்ற ஆவலை தூண்டியது. எறும்பியப்பா அப்பிள்ளார்க்கு மிகுந்த பரிச்சயமானவர் என்பதால் அவரைக் காணும் விதமாக திருவரங்க மடத்தை அடைந்த அப்பிள்ளார் எறும்பியப்பா மூலமாக மாமுனிகளின் பெருமைகளை உணர்ந்ததோடு வானமாமலை சீயர் மூலமாக மாமுனிகளிடம் தன் குழாத்தோடு சீடரானார். பின்னாளில் மாமுனிகளால் அமைக்கப்பெற்ற அஷ்ட திக் கஜம் எனும் எட்டுப்பேர் அடங்கிய குழுவில் அப்பிள்ளையும் ஒருவரானார்.\n\n\n\nSection::::தனியன்.\nமணவாளமாமுனிகளுக்கு அந்தரங்க சீடராகவும் மாமுனிகளின் பல வியாக்யானங்களில் உறுதுணையாகவும் விளங்கிய அப்பிள்ளை அவர்களை போற்றும் வடமொழி தனியன்:\n"}
{"id": "196185", "url": "https://ta.wikipedia.org/wiki?curid=196185", "title": "விப்லவகாரிகள்", "text": "விப்லவகாரிகள்\n\nவிப்லவகாரிகள் என்பது நீலா புரொடக்சனின் பெயரில் பி. சுப்பிரமணியம் தயாரித்த மலையாளத் திரைப்படம். இந்தப் படம் 1968 சனவரி 12 ல் கேரளத்தில் வெளியானது\n\n\n\n"}
{"id": "196189", "url": "https://ta.wikipedia.org/wiki?curid=196189", "title": "வெளுத்த கத்ரீனா", "text": "வெளுத்த கத்ரீனா\n\nமுட்டத்துவர்க்கியுடைய ”வெளுத்த கத்ரீனா” என்ற நாவலினை முதன்மைப்படுத்தி, திரைக்கதையும் வசனமும் எழுதி, வி.பி. கே. மேனன் தயாரித்த மலையாளத் திரைப்படம். இது1968 நவம்பர் 29-ல் கேரளத்தில் வெளியானது\n\n\n\n\n"}
{"id": "196190", "url": "https://ta.wikipedia.org/wiki?curid=196190", "title": "செக்சோ ஓ பால்சாஃபே (திரைப்படம்)", "text": "செக்சோ ஓ பால்சாஃபே (திரைப்படம்)\n\nசெக்சோ ஓ பால்சாஃபே எனும் பிரஞ்சு-ஈரானிய-தஜிக் திரைப்படம் \"செக்ஸ் & பிலாஸபி\" (Sex & Philosophy) எனும் ஆங்கிலப் பெயரில் வெளிவந்தது. இந்த பிரஞ்சு-ஈரானிய-தஜிக் (French-Iranian-Tajik ) திரைப்படம் 2005 ஆம் ஆண்டில் வெளியிடப்பட்டது. இத்திரைப்படத்தை ஈரானிய இயக்குனர் மோசன் மக்மால்பஃப் இயக்கியிருந்தார். இத்திரைப்படம் தஜிகிஸ்தான் நாட்டில் படம் பிடிக்கப்பட்டது.\n\nSection::::திரைப்படத்தைப் பற்றி.\nஇத்திரைப்படம் மாண்ட்ரீல் திரைப்பட விழாவில் 2005 ஆம் ஆண்டு திரையிடப்பட்டது. தென் கொரியா, சிங்கப்பூர், துருக்கி, இத்தாலி மற்றும் ரஷ்யா ஆகிய நாடுகளில் வெளியிடப்பட்டது. தஜிகிஸ்தான் அரசால் 78 வது அகெடமி விருதுக்காக இத்திரைப்படம் தேர்ந்தெடுக்கப்பட்டது. ஆனால் ஆங்கில மொழிபெயர்ப்புச் சொற்கள் (English subtitles) இணைக்கப்படாததால் இத்திரைப்படம் அனுமதிக்கப்படவில்லை. \nSection::::கதை.\n40 வயது நடன ஆசிரியர் தனது நான்கு காதலிகளையும் ஒரே இடத்திற்கு ஒரே நேரத்தில் வரச் சொல்லி அவரது நிலையை விளக்குகிறார். தனது செயல்பாடுகள், அவர்களை முதன் முதலில் எதனால் காதலித்தார் என விளக்குகிறார். பின்னர் அவரது நான்கு காதலிகளுள் ஒருவர் நடன ஆசிரியரைத் தவிர வேறு மூன்று பேரைக் காதலித்திருக்கிறார். அவரும் அவரது காதலர்களை அழைத்து எதனால் முதலில் அவர்களைக் காதலித்தார் என தனது நிலையை விளக்குகிறார்.\n"}
{"id": "196201", "url": "https://ta.wikipedia.org/wiki?curid=196201", "title": "யட்சி (திரைப்படம்)", "text": "யட்சி (திரைப்படம்)\n\nயட்சி என்பது எம். ஒ. ஜோசப் தயாரிப்பில் வெளியான மலையாளத் திரைப்படம். மலையாற்றூர் ராமகிருஷ்ணன் இதே பெயரில் எழுதிய நாவலினை முதன்மைப்படுத்தி, தோப்பில் பாசி திரைக்கதையும் வசனமும் எழுதினார். இது 1968 ஜூன் 30-ல் வெளியானது.\n\n\n\n\n"}
{"id": "196206", "url": "https://ta.wikipedia.org/wiki?curid=196206", "title": "மது (நடிகர்)", "text": "மது (நடிகர்)\n\nமாதவ நாயர் என்று அறியப்படும் நடிகர் மது ஒரு சிறந்த பன்முக கலைஞர் . இவர் கதை ,வசனம் ,இயக்கம் மட்டுமல்ல \nசிறந்த படங்களை தயாரித்து வெளியிட்டரும் கூட . இவர் 1970 ஆண்டு முதன் முதலான இயக்கிய ப்ரியா என்ற படம் தேசிய அளவில் விருதையும், நன்மதிப்பையும் பெற்றுத் தந்தது\n\nSection::::பிறப்பும் ,இளமைப்பருவமும்.\nநடிகர் மது என்ற மாதவ நாயர் 1933 செப்டம்பர் 23 இல் திருவனந்தபுரத்தில் உள்ள கௌரிசப்பட்டம் என்ற இடத்தில் பிறந்தார் .\nஇவர் திருவனந்தபுரத்தில் நகரமேயராக இருந்த ஆர் .பரமேஸ்வரன் தந்தைக்கும் ,கமலம்மா என்ற தாய்க்கும் தலை மகனாய் பிறந்தவர் ஆவார் .\nஇவர் உடன் பிறந்த சகோதரிகள் நால்வர் .ஆரம்ப கல்வியை திருவனந்தபுரம் குண்ணுக்குழியில் உள்ள எல் .பி.பள்ளியிலும் ,புகுமுக வகுப்பை \nஎம் .ஜி .கல்லூரியிலும் , பட்டம் மற்றும் ஹிந்தியை திருவனந்தபுரம் பல்கலைக்கழக கல்லூரியிலும் கற்றார் .பின்னர் ஹிந்தி முதுநிலை படிப்பை \nபனாரஸ் பல்கலை கழகத்தில் படித்து பட்டம் பெற்றார்\n\nSection::::ஆசிரிய பணியும் , திரைப்பட வாழ்க்கையும்.\nஇவர் நாகர்கோவிலில் எஸ் . டி .ஹிந்து கல்லூரியில் ஹிந்தி விரிவுரையாளராக பணியாற்றினார் .அவ்வமயம் திருவனந்தபுரம்நேஷனல் ஸ்கூல் ஆப் டிராமா என்ற நிறுவனத்தில் நடிப்பு பயிற்சி பெறுவதற்காக வேலையை உதறி விட்டார் . அங்கு தான் அவர் ராமு காரியட் டை சந்தித்தார் . அப்போது தயாரிப்பில் இருந்த மூடுபடம் திரைப்படத்தில் முதன் முதலாய் நடித்தார் . ஆனால் சற்று தாமதித்தே அப்படம் 1963 இல் வெளிவந்தது . இவர் நடிப்பில் வெளி வந்த முதல் மலையாள திரைப்படம் \" நினமணிஞ்ச கல்பா துகள் \"\n\n1964 இல் வெளிவந்த பார்கவி நிலையம் என்ற திகில் படம் இவருக்கு நல்ல பெயர் வாங்கி தந்தது . என்றாலும் இந்த காலகட்டத்தில் \nபிரேம் நசீர் ,சத்தியன் இவர்களே மலையாள படத்தை ஆண்டு கொண்டிருந்தனர் ..எனவே இவர் பல படங்களில் இரண்டாம் கதாநாயகனாகவே \nவலம் வந்தார் .. \nஇந்நிலையில் சி .ராதாகிருஷ்ணன் எழுதிய \"' தேவி டிஸ்சி\" என்ற நாவலை அடிப்படையாக கொண்டு விபச்சாரிகள் வரலாற்று \nபடமாக இயக்கினார். அதில் இவரே வில்லத்தனமான கதாநாயகன் . படத்தின் பெயர் ப்ரியா . இதில் வங்காள நடிகை லில்லி சக்கரவர்த்தி கதாநாயகியாகவும் , ஜெயபாரதி துணை நடிகையாகவும் நடித்திருந்ததார் இந்த படம் மும்பையில் சிவப்பு விளக்கு பகுதியிலும் படமாக்கப்பட்டது . இப்படம் ராஜகோபால் ,பெஞ்சமின் ,ராமச்சந்திரா,மற்றும் எல் .சி .கபூர் ஆகிய நான்கு ஒளிப்பதிவாளர்களால் படமாக்க பட்டு கேரளா அரசின் விருதையும் , இந்திய அளவில் இரண்டாவது சிறந்த படம் என்று 1970 இல் அறிவிக்கப்பட்டது\n\nமதுவின் வாழ்க்கையில் மறக்கமுடியாத இன்னொரு படம் செம்மீன் .இதில் காதலில் தோல்வியுற்றது போன்ற நடிப்பில் சபாஷ் பெற்றார் .. கதாநாயகனை விஞ்சிய நடிப்பாற்றலால் , இதில் மது பங்களித்திருந்தார் .இந்த திரைப்படம் எட்டு லக்ஷம் செலவில் தயாரிக்கப்பட்டது .கேரளா பிலிம் கார்ப்பரேஷன் 6 லட்சமும் ,மீதியை நண்பர்களிடமும் வசூல் செய்து இது முடிக்கப்பட்டது .சத்தியன் ரூ 12000 மது ரூ 2000 என்று பங்களித்திருந்தனர். இப்படம் 40 லட்ச ரூபாய் வசூல் ஈட்டியது\n\n1969 இல் மது ,அமிதாப் பச்சனோடு சாட் ஹிந்துஸ்தானி திரைப்படத்தில் நடித்துள்ளார் \nதமிழில் மூன்று படங்கள் .சிவாஜிகணேசனுடன் \" பாரதவிலாஸ்\" ரஜினியுடன் \" தர்மதுரை \"\nமற்றும் ஒரு பொண்ணு ஒரு பையன் 2007\n\n2013 ஆம் ஆண்டு பத்மசிறீ விருது பெற்றுள்ளார்.\n\n\nSection::::சான்றுகள்.\nhttp://www.thehindu.com/features/cinema/old-is-gold-priya-1970/article3387630.ece\n"}
{"id": "196207", "url": "https://ta.wikipedia.org/wiki?curid=196207", "title": "அசுட்டட்டைன்", "text": "அசுட்டட்டைன்\n\nஅசுட்டட்டைன் \"(Astatine)\" என்பது At என்ற மூலக்கூற்று வாய்ப்பாடு கொண்ட ஒரு தனிமமாகும். இதனுடைய அணுவெண் 85 ஆகும். பூமியில் இயற்கையாகத் தோன்றும் மிகவும் அரிய தனிமங்களில் இதுவும் ஒன்றாகும். பல கன உலோகங்கள் கதிரியக்கச் சிதைவின் போது கதிரியக்க வேதியியல் தனிமமாக இது உற்பத்தியாகிறது. இதன் ஓரிடத்தான்கள் அனைத்தும் குறுகிய அரைவாழ்வுக் காலம் உடையவையாகும். அவற்றில் அதிக நிலைப்புத்தன்மை கொண்ட ஐசோடோப்பாக அசுட்டட்டைன்-210 அதிகமாக 8.1 மணிநேரம் அரைவாழ்வுக் காலம் கொண்டுள்ளது. தூய அசுடட்டைன் மாதிரி எதுவும் இதுவரை திரட்டப்படவில்லை. ஏனெனில் எவ்வளவு பெரிய மாதிரியாகத் திரட்டினாலும் அதனுடைய கதிரியக்க வெப்பத்தினாலேயே அது ஆவியாகிவிடுகிறது.\nஇத்தனிமம் ஆலசன் குழுவில் உள்ள ஒன்றாக அறியப்பட்டாலும் இதன் வேதியியல் பண்புகள் எதுவும் இன்னும் அறியப்படவில்லை. ஆனால் தனிமவரிசை அட்டவணையில் இது இடம்பெற்றிருக்கும் இடத்தைப் பொறுத்து அயோடினை அடுத்த கன உலோகமெனக் கருதி பல பண்புகள் மதிப்பீடு செய்யப்பட்டுள்ளன. புளோரின், குளோரின், புரோமின் மற்றும் அயோடின் என்பன இத்தனிமம் இடம்பெற்றுள்ள குழுவில் உள்ள பிற தனிமங்களாகும். பளபளக்கும் ஒளி கொண்ட தோற்றத்தில் அல்லது கருப்பு நிறத்தில் ஒரு குறைக்கடத்தியாக அல்லது ஒரு தனிமமாக அசுட்டட்டைன் இருக்கலாம் என கருதப்படுகிறது. அயோடினைக் காட்டிலும் இது அதிக உருகுநிலையைக் கொண்டிருக்கலாம். அசுட்டடைனின் பல எதிர்மின் அயனிச் சேர்மங்கள் அறியப்படுகின்றன மற்றும்\nஇதன் பல்வேறு சேர்மங்கள் அயோடினின் சேர்மங்களை ஒத்துள்ளன. இலேசான ஆலசன்கள் போல இல்லாமல் அசுட்டட்டைன் நிலையான ஓரணு நேர்மின் அயனியாக உருவாதல் உள்ளிட்ட சில உலோகப் பண்புகளை இது வெளிப்படுத்துகிறது.\n\nடேல் ஆர் கார்சன், கென்னத் ரோசு மெக்கன்சி மற்றும் எமிலோ கி செகிர் ஆகியோர் பெரிக்லியில் உள்ள கலிபோர்னியா பல்கலைக்கழகத்தில் 1940 ஆண்டு அசுட்டட்டைனை முதன் முதலாகத் தொகுத்தனர். நிலைப்புத்தன்மை அற்றது என்ற பொருள் கொண்ட கிரேக்கச் சொல்லில் இருந்து இவர்கள் அசுட்டட்டைன் என்ற பெயரை தருவித்து இதற்கு சூட்டினர். அசுட்டட்டைனின் நான்கு ஐசோடோப்புகள் அடுத்தடுத்து கண்டறியப்பட்டன். இருப்பினும் இவை ஒரு கிராமுக்கும் குறைவான அளவிலேயே பூமியில் எக்காலத்திலும் இருப்பதாக மதிப்பிடப்பட்டுள்ளது. அதிக நிலைப்புத்தன்மை கொண்ட ஐசோடோப்பாகக் கருதப்படும் அசுட்டட்டைன்-210 மற்றும் மருத்துவப் பயன் கொண்ட அசுட்டட்டைன்-211 ஆகிய இரண்டும் கூட இயற்கையில் தோன்றுவதில்லை. வழக்கமாக இவை பிசுமத் 209 ஐசோடோப்பை ஆல்பா துகள்கள் கொண்டு தாக்குவதால் செயற்கையாகத் தோற்றுவிக்கப்படுகின்றன.\n\nSection::::பண்புகள்.\nஅசுட்டட்டைன் மிகவும் கதிரியக்கத் தன்மை மிக்க தனிமம் ஆகும். இதனுடைய அனைத்து ஐசோடோப்புகளும் 8.1 மணி நேரம் அல்லது அதற்குக் குறைவான குறுகிய அரை ஆயுட்காலத்தைக் கொண்டுள்ளன. அவை கதிரியக்கச் சிதைவடைந்து பிசுமத், பொலோனியம் அல்லது ரேடான் போன்ற மற்ற அசுட்டட்டைன் ஐசோடோப்புகளாக மாறுகின்றன. அதன் ஐசோடோப்புகளில் பெரும்பாலானவை ஒரு நொடி மற்றும் அதற்கு குறைவாக உள்ள அரை வாழ்வைக் கொண்டு மிகவும் நிலையற்றவையாக உள்ளன.\nதனிமவரிசை அட்டவணையின் முதல் 101 தனிமங்களில் பிரான்சியம் மட்டுமே குறைந்த நிலைப்புத்தன்மை கொண்ட தனிமமாக உள்ளது. செயற்கை தயாரிப்பு அல்லது இயற்கைத் தோற்றம் எதுவாயினும் அசுட்டட்டைனின் அனைத்து ஐசோடோப்புகளும் பிரான்சியத்தைக் காட்டிலும் அதிக நிலைப்புத்தன்மை கொண்டவையாக உள்ளன. அசுட்டட்டைனின் பண்புகளில் பெரும்பகுதியானவை எந்த உறுதியின் அடிப்படையிலும் இறுதி செய்யப்படவில்லை.\nஆராய்ச்சிகளும் இதன் குறுகிய அரை வாழ்வுக் காலத்தால் கட்டுப்படுத்தப்படுகின்றன.\n\nஎடைகாணும் அளவுக்கு அசுட்டட்டைன் உருவாக்கப்படுவதையும் இந்த அரை ஆயுட்காலம் தடுக்கிறது. கண்ணால் காணும் அளவுக்கு தயாரிக்கப்படும் அசுட்டட்டைனும் உடனடியாக ஆவியாகி விடுகிறது. ஏனெனில் தீவிரமான கதிரியக்கம் காரணமாக அது உருவாக்கும் வெப்பம் அசுட்டட்டைனை உடனடியாக ஆவியாகச் செய்கிறது. ஒருவேளை போதுமான அளவுக்கு குளிர்விக்கப்பட்டால் பெரிய மூலக்கூறு அளவிற்கு அசுட்டட்டைனை ஒரு மெல்லிய படலமாகக் காணமுடியும்.ஓர் அலோகம் அல்லது ஓர் உலோகப்போலி என்று அசுட்டட்டைனை வகைப்படுத்துகிறார்கள். உலோக உருவாக்கம் என்றும் இதை முன் கணித்துள்ளார்கள்.\n\nதனிமங்களுடன் சேர்ந்து அசுட்டட்டைன் சில சேர்மங்களை மட்டுமே கொடுக்கிறது. இவை அசுட்டடைடுகள் எனப்படுகின்றன. சோடியம் அசுட்டடைடு, பல்லேடியம் அசுட்டடைடு, வெள்ளி அசுட்டடைடு, தாலியம் அசுட்டடைடு, ஈய அசுட்டடைடு என்பன இதற்கு உதாரணங்களாகும்.\n\n\n"}
{"id": "196208", "url": "https://ta.wikipedia.org/wiki?curid=196208", "title": "காத்ரீன் திரீசா", "text": "காத்ரீன் திரீசா\n\nகாத்ரீன் திரீசா ஒரு திரைப்பட நடிகை. இவர் மலையாளம், தெலுங்கு, கன்னடம் ஆகிய மொழித் திரைப்படங்களில் நடித்துள்ளார்.\n\n"}
{"id": "196213", "url": "https://ta.wikipedia.org/wiki?curid=196213", "title": "கிறித்தவ வழிபாட்டு முறை", "text": "கிறித்தவ வழிபாட்டு முறை\n\nகிறித்தவ வழிபாட்டு முறை (\"Christian liturgy\") என்பது கிறித்தவ சபைகள் தம் சமயச் சடங்குகளை நிகழ்த்தும்போது வழக்கமாகக் கடைப்பிடிக்க வேண்டும் என்றோ, கடைப்பிடிப்பது சிறப்பானது என்றோ நிர்ணயித்திருக்கின்ற முறை ஆகும். \n\n\"வழிபாடு\" (\"liturgy\") என்னும் சொல் கிறித்தவத்தில் பொது வழிபாட்டைக் குறிக்கும் என்றாலும், பிசான்சிய வழிபாட்டு முறையில் அச்சொல் \"நற்கருணை வழிபாட்டை\" குறிக்கின்றது.\n\nSection::::கடந்த கால, மற்றும் இக்கால வழிபாட்டு முறைகளின் பட்டியல்.\nவெவ்வேறு கிறித்தவ சபைகளும் குழுக்களும் வெவ்வேறு வழிபாட்டு முறைகளைப் பயன்படுத்திவந்துள்ளன.\n\n\nSection::::மேற்கு மரபைச் சார்ந்த கிறித்தவ திருச்சபைகள்.\nSection::::புரட்டஸ்தாந்து திருச்சபைகளின் வழிபாட்டு முறைகள்.\nசில புரட்டஸ்தாந்து சபைகள் நிர்ணயிக்கப்பட்ட வழிபாட்டு முறைகளைக் கடைப்பிடிப்பதில்லை. ஆனால் பிற புரட்டஸ்தாந்து சபைகள் வழிபாட்டு முறைகளைக் கொண்டுள்ளன.\n\n\n"}
{"id": "196217", "url": "https://ta.wikipedia.org/wiki?curid=196217", "title": "எதிர் இருமடி விதி", "text": "எதிர் இருமடி விதி\n\nஇயற்பியலில் எதிர் இருமடி விதி (\"Inverse-square law\") என்பது எந்தவொரு இயற்பொருளின் செறிவும் மூலத்திலிருந்து அதன் தொலைவின் இருமடிக்கு (வர்க்கம்) எதிர்விகிதத்தில் அமையும்.\n\nஇவ்விதியின் சமன்பாட்டு வடிவம்:\n\nகுறிப்பாக, புள்ளி அளவுள்ள ஓர் ஒளிமூலம், மின்காந்த கதிர் மூலம் (Source of EM Rays), காந்த முனை அல்லது மின்னூட்டம் இவைகளின் செறிவு அளவிடப்படும் புள்ளிக்கும் மூலத்திற்கும் உள்ள தொலைவின் இருமடிக்கு எதிர் விகிதத்தில் இருக்கும். அதாவது:\n\nஇதுவே எதிர் இருமடி விதியாகும்.\n"}
{"id": "196226", "url": "https://ta.wikipedia.org/wiki?curid=196226", "title": "கிறித்தவமும் பிற மதங்களும்", "text": "கிறித்தவமும் பிற மதங்களும்\n\nகிறித்தவமும் பிற மதங்களும் (\"Christianity and other religions\") என்னும் தலைப்பின் கீழ் கிறித்தவ சமயத்திற்கும் பிற சமயங்களுக்கும் இடையே உள்ள உறவு, ஒற்றுமை வேற்றுமைகள் ஆராயப் படுகின்றன.\n\nSection::::சமயங்கள் பலவாக இருத்தல் பற்றி கிறித்தவத்தின் நிலைப்பாடு.\nSection::::செவ்விய கால நிலைப்பாடு.\nபல சமயங்கள் உலகத்தில் நிலைகொண்டுள்ளன என்பது விவிலியத்திற்கு முரணாகும் என்று கிறித்தவர்கள் செவ்விய காலத்தில் கருதினார்கள். சில கிறித்தவர்கள், பல சமயங்கள் உலகில் இருப்பது முரண்பாடு என்றனர். எல்லா சமயங்களும் உண்மையானவையே என்று ஏற்க இயலாது என்று அவர்கள் கருதுகின்றனர்.\n\nஉரோமன் கத்தோலிக்க திருச்சபை, கடவுளின் முழுமையான வெளிப்பாடும் மீட்புச் செய்தியும் தன்னகத்தே உள்ளது என்று கூறினாலும், பிற கிறித்தவ சபைகளிலும் அந்த வெளிப்பாட்டுக் கூறுகள் உள்ளன என்று ஏற்கிறது.\n\n\n"}
{"id": "196235", "url": "https://ta.wikipedia.org/wiki?curid=196235", "title": "ஹல்க் (கதாப்பாத்திரம்)", "text": "ஹல்க் (கதாப்பாத்திரம்)\n\nஹல்க் என்பது மார்வெல் காமிக்ஸ் என்ற படக்கதையில் உள்ள வீரதீர நாயகன் ஆவான். இந்த கதாப்பாத்திரத்தை ஸ்டான் லீ, ஜாக் கிர்பி ஆகியோர் உருவாகினர். தி இன்கிரடிபிள் ஹல்க் 1 என்ற கதையில் இவன் அறிமுகமானான். இந்த படக்கதை முழுவதும், இவன் பெரிய உருவமும், பச்சை நிறமுள்ள மனிதனாகவும், அதீத பலம் மிகுந்தவனாகவும் காணப்படுகிறான். கோபப்படுகையில் அதிக ஆற்றல் பெறுகிறான். தனிமையில் வாழும் புருஸ் பன்னர் என்ற அறிவியலாளர் மன அழுத்தத்தின் காரணமாக ஹல்க் என்னும் இராட்சத மனிதனாக மாறுகிறார். ஹல்க்காக மாறியபின், தனது மெய் உருவமான பன்னரை வெறுக்கிறான். இந்தக் கதாப்பாத்திரத்தை நாயகனாகக் கொண்ட திரைப்படங்களும், அசைவூட்டத் தொடர்களும் வெளிவந்துள்ளன.\n"}
{"id": "196238", "url": "https://ta.wikipedia.org/wiki?curid=196238", "title": "ஹல்க்", "text": "ஹல்க்\n\nஹல்க் என்ற பெயரில் உள்ள கட்டுரைகள் கீழே தரப்பட்டுள்ளன.\n"}
{"id": "196240", "url": "https://ta.wikipedia.org/wiki?curid=196240", "title": "ஹர்ஷ் மந்தேர்", "text": "ஹர்ஷ் மந்தேர்\n\nஹர்ஷ் மந்தேர் என்பவர் ஒரு சமூக சேவகரும், எழுத்தாளரும் ஆவார். ஆதரவற்ற குழந்தைகளுக்கு ஆதரவாகவும், பசி, வன்முறை ஆகியனவற்றிற்கு எதிராகவும் எழுதுகிறார். சமவாழ்வியல் மையத்தின் இயக்குனராகவும், உணவிற்கு உரிமை தொடர்பான வழ்க்கில் சிறப்பு கமிஷணராகவும் நியமிக்கப்பட்டுள்ளார். சமூக நல்லிணக்கம், பழங்குடியினர்,மாற்றுத் திறனாளி ஆகியோரின் உரிமைகள், தொழிலாளர் நலன் ஆகியன தொடர்பில் இவரது எழுத்தும், இயக்கமும் உள்ளன.\n\n\n"}
{"id": "196244", "url": "https://ta.wikipedia.org/wiki?curid=196244", "title": "ஹவுஸ்புல்", "text": "ஹவுஸ்புல்\n\n﻿\nஹவுஸ் புல் என்பது லின்சன் ஆன்டணி இயக்கத்தில் 2013-ல் வெளியான மலையாளத் திரைப்படம். டினி டாம், ஜோதிர்மயி ஆகியோர் முதன்மை வேடங்களில் நடித்துள்ளனர். ஜோமோன் ஆன்டணி இதை தயாரித்துள்ளார்.\n\n"}
{"id": "196250", "url": "https://ta.wikipedia.org/wiki?curid=196250", "title": "கிறித்தவ ஒன்றிப்பு", "text": "கிறித்தவ ஒன்றிப்பு\n\nகிறித்தவ ஒன்றிப்பு (\"Ecumenism\") என்பது பிளவுபட்டு நிற்கின்ற கிறித்தவத் திருச்சபைகள் தமக்குள்ளே அதிக ஒற்றுமை நிலையை அடையவும் ஒன்று சேர்ந்து செயல்படவும் மேற்கொள்ளப்படுகின்ற முயற்சிகளைக் குறிக்கும். கொள்கை, வரலாறு, நடைமுறை போன்றவற்றில் பிளவுபட்டிருக்கின்ற திருச்சபைகள் ஒன்றிணைந்து வருவது இங்கே குறிக்கப்படுகிறது.\n\nஉலகில் பரவியிருக்கின்ற பல்வேறு சமயங்கள் தமக்குள்ளே ஒற்றுமையையும் ஒத்துழைப்பையும் வளர்ப்பதற்காக எடுக்கப்படுகின்ற முயற்சிகள் \"பல்சமய உரையாடல்\" (\"interfaith dialogue/cooperation\") என்று அழைக்கப்படுகிறது.\n\n\"கிறித்தவ ஒன்றிப்பு\" என்பதற்கு ஈடான \"ecumenism\" என்ற ஆங்கிலச் சொல்லின் கிரேக்க மூலம் \"oikoumene\" () என்பதாகும். இச்சொல் \"மக்கள் வாழ்கின்ற பரந்த உலகம்\" என்று பொருள்படும். வரலாற்றில், உரோமைப் பேரரசின் பரப்பை இச்சொல் குறித்தது.\n\nஇறையியல் கருத்துப்படி, கிறித்தவ ஒன்றிப்பு என்பது அனைத்துத் திருச்சபைகளும் ஒரே திருச்சபையாக வளர்வதை (காண்க: எபேசியர் 4:3) மட்டுமன்றி, \"உலகமனைத்தும்\" (மத்தேயு 24:14) ஒன்றுபடுவதையும் குறிக்கின்றது.\n\nகிறித்தவத்தில் \"ecumenical\" என்னும் அடைமொழி \"பொதுச்சங்கங்கள்\" (\"ecumenical councils\"), \"பொது மறைமுதல்வர்\" (\"ecumenical patriarch\") என்னும் சொல்லாக்கங்களிலும் வருகிறது. இங்கே திருச்சபையின் ஒரு பகுதி தொடர்பான நிலையன்றி, அனைத்துல திருச்சபையின் நிலையும் உள்ளடங்குமாறு பொருள்கொள்ளப்படுகின்றது. இப்பொருளில், ஒருநாள் எல்லா திருச்சபைகளும் நிலையான ஒன்றிப்பைக் காண வேண்டும் என்னும் நம்பிக்கை வெளிப்படுகின்றது.\n\nSection::::கிறித்தவ ஒன்றிப்பும் பல்சயம உரையாடலும்.\nகிறித்தவ சபைகள் ஒன்றுபட்டு, கொள்கை, செயல்பாடு, அமைப்புமுறை ஆகியவற்றில் ஒத்த பார்வை கொண்டு, உலகிற்கு கிறித்துவின் நற்செய்தியை அறிவிப்பது கிறித்தவ ஒன்றிப்பின் நோக்கம்.\n\nபல்சமய உரையாடல் என்பது கிறித்தவ ஒன்றிப்பிலிருந்து வேறுபட்டது. உலகில் பரவியிருக்கின்ற பல்வேறு சமயங்களும் தமக்குள்ளே உரையாடலில் ஈடுபட்டு, ஒன்றையொன்று மதித்து, சகிப்புத் தன்மையோடு ஒத்துழைப்பையும் வளர்ப்பது பல்சமய உரையாடலின் குறிக்கோள் ஆகும். இங்கே நல்லுறவும் நல்லிணக்கமும் சமயங்களிடையே வளர்வதற்கான முயற்சி மேற்கொள்ளப்படுகிறது.\n\nSection::::கிறித்தவ ஒன்றிப்பு இயக்கம்.\nஎல்லாக் கிறித்தவ சபைகளும் தமது வேறுபாடுகளைக் களைந்து ஒரே கொள்கை நோக்கத்தை நோக்கி பயணம் செய்யவும் தமக்குள்ளே ஒத்துழைக்கவும் வேண்டும் என்னும் கருத்து உரோமன் கத்தோலிக்க திருச்சபையால் முன்வைக்கப்பட்டது. இரண்டாம் உலகப் போர் ஐரோப்பாவிலும் உலகிலும் பேரிழப்பை ஏற்படுத்தியதோடு பல மாற்றங்கள் ஏற்படவும் தூண்டுதலாயிற்று. போரின் கொடுமையால் பாதிக்கப்பட்ட ஐரோப்பிய மக்களுக்கு கிறித்தவ சபைகள் பெரிதும் உதவி செய்தன.\n\n1948ஆம் ஆண்டு சில புரட்டஸ்தாந்து சபைகள் ஒன்றுகூடி \"உலக திருச்சபைகள் குழு\" (\"World Council of Churches\") என்ற அமைப்பை உருவாக்கின.\n\nபோரினால் பாதிக்கப்பட்ட மானிட இனத்திற்கு எல்லா வகையிலும் உதவி செய்வது கிறித்தவ சபைகளின் கடமை என்பது உணரப்பட்டது. கிறித்தவ சபைகள் தமக்குள்ளே பிளவுபட்டுக் கிடந்தாலும், அவை ஒன்று கூடிவந்து மக்களுக்கு உறுதுணை நல்கவும், உலகில் அமைதியையும் நம்பிக்கையையும் வளர்க்க உதவமும் முடியும் என்ற கருத்து உருவாகியது. கிறித்தவ ஒன்றிப்பு இயக்கம் திருச்சபைகள் உலக அளவில் ஒத்துழைக்க வேண்டும் என்பதை வலியுறுத்தியது.\n\n\n\n\n"}
{"id": "196252", "url": "https://ta.wikipedia.org/wiki?curid=196252", "title": "அரபுத் தமிழ் எழுத்துமுறை", "text": "அரபுத் தமிழ் எழுத்துமுறை\n\nஅரபுத் தமிழ் எழுத்துமுறை (لسان الأروي) அல்லது அர்வி எனப்படுவது அரபு எழுத்துக்களைப் பயன்படுத்தி தமிழ் மொழியை எழுதப் பயன்படுத்தப்படும் முறை ஆகும். இந்த முறை இலங்கையிலும் இந்தியாவிலும் தமிழ் முஸ்லிம்களால் பரந்து பயன்படுத்தப்பட்டது. ஆனால் இன்று இதன் பயன்பாடு அருகிவிட்டது.\n\nஇஸ்லாம் மார்க்கத்தின் மொழி அரபி. ‘அரபி’ என்பதற்குப் ‘பண்பட்டது’ என்று பொருள் என இஸ்லாமியத் தமிழ்க் கலைக்களஞ்சியம் சொல்கிறது. அரபு மூதாதையர் தமிழை ‘அரவம்’ என அழைத்துள்ளனர். முஸ்ஸீம் அறிஞர்கள், தாங்கள் எழுதிய இஸ்லாம் பற்றிய தமிழ் நூல்களில் தமிழ் மொழியை ‘அற்விய்யா’ எனக் குறிப்பிட்டுள்ளனர். அறிவையும், அறத்தையும் பற்றிய இலக்கியங்கள் தமிழல் அதிகமாக இருந்தமையால் ‘அற்விய்யா’ என்ற சொல் கையாளப்பட்டது.\n\nஅரபு என்ற சொல்லே ‘அறவிய்யா' என மாறியது. ‘அறவு’ என்ற சொல்லில் ‘ப’ வுக்கு சமமான எழுத்து இல்லை. ‘ப’ விற்கு ‘வ’ என்ற எழுத்தைப் பயன்படுத்தி, ‘அறபு’- ‘அறவு’- ‘அறவிய்யா’ என்று தோன்றியுள்ளது. அறவிய்யா என்ற அரபுத் தமிழுக்கு மற்றொரு பெயருமுண்டு, ‘லைசானுல்அற்விய்யா’ ஆகும். அரபுத் தமிழை சோனகத்தமிழ் , முஸ்ஸீம்தமிழ் என்றும் கூறுவர்.\n\nSection::::விளக்கக் குறிப்புகள்.\nதமிழ்நாட்டில் குடியேறிய அரபிகள் தமிழைக் கற்றுக் கொண்டதுடன் அதனை அரபி எழுத்துக்களினாலும் எழுதினர். இதுவே அரபுத் தமிழ் எனப் பெயர் பெறலாயிற்று. தமிழில் உள்ள ள, ழ, ண, ட போன்ற எழுத்துக்களுக்கு அரபியில் ஒலி இல்லாததால் அவற்றிற்கு சற்று முன்பின் சம ஒலியுள்ள அரபி எழுத்துக்களுக்கு சில அடையாளங்களை அதிகப்படியாகச் சேர்த்து அவ்வொலிகள் இதில் ஏற்படுத்தப்பட்டுள்ளன.\n\nதமிழில் 247 எழுத்துக்கள் இருக்கின்றன. ஆனால் அரபுத் தமிழிலோ அரபி எழுத்துக்கள் 28 உடன் 8 எழுத்துக்கள் மேற்கொண்டும் சேர்க்கப்பட்டுள்ளன.\nஅரபுத் தமிழுக்கு முன்னோடியாக இருப்பது அரபு வங்காள மொழியாகும். இதைப் பற்றி இப்னு கல்தூனும் தம்முடைய உலக வரலாற்று நூலில் குறிப்பிடுகிறார். இதற்கு முன்னர்த் தென் கிழக்கு ஆப்ரிக்காவில் தன்சானியா நாட்டில் சுவாஹிலி மொழி, அரபி எழுத்துக்களினாலும் எழுதப்பட்டது.\nமலேசியாவிலும் \"ஜாவி\" மொழி அரபி எழுத்துக்களால் தாம் எழுதப்பட்டு வருகிறது. துருக்கி மொழி துவக்கத்தில் அரபி லிபியில் தான் எழுதப்பட்டு வந்தது, பின்னர் முஸ்தபா கமால் காலத்திலயே அதனை உரோம லிபியில் எழுதும் பழக்கம் புகுத்தப்பட்டது. உஸ்பெக் மொழியும் அரபி லிபியிலயே எழுதப்பட்டு வந்தது. இப்போது ரோம லிபியில் எழுதப்பட்டு வருகிறது. கேரளத்திலும் அரபு மலையாளத்தில் பல நூல்கள் வெளியாகி உள்ளன. இந்திய மொழியான ஹிந்தியை அரபி எழுத்துக்களில் எழுதத் துவங்கியதன் விளைவாகவே உருது தோன்றியது.\n\nஅரபு தமிழில் ஏறத்தாழ நூற்று ஐம்பதுக்கு மேற்பட்ட சமய நூல்கள் வெளிவந்துள்ளன. திருக்குரானுக்கு தமிழில் விளக்கவுரை எழுதக்கூடாது என மார்க்க விற்பன்னர்கள் பெரிதும் வற்புறுத்தி வந்ததன் காரணமாக அரபுத் தமிழில் தப்சீர்களும், ஏனைய இஸ்லாமிய நூல்களும் வெளிவரலாயின.\nகுர்ஆனின் அரபுத் தமிழ் விரி உரைகளான தப்சீர் பத் ஹுல்கரீம், தப்சீர் பத் ஹுல் ரஹீம், புதூ ஹாதூர் ரஹ்மானியா பீதப்சீரி கலாமிர் ராப்பானியா ஆகியவை பிரசித்தி பெற்ற நூலாகும். இவை காயல்பட்டனத்திலிருந்து வெளிவந்தவை. காயல்பட்டணம் ஷாம் சிஹாபுதீன் வலி அவர்கள் அரபுத் தமிழில் பல பாமாலைகள் இயற்றியுள்ளனர். கி. பி.1889 ஆம் ஆண்டில் \"கஷ்பூர் ரான் பீ கல்பில் ஜான்\" என்ற ஒரு வார ஏடும், கி பி 1906 ஆம் ஆண்டில் சென்னையிலிருந்து \"அஜாயிபுல் அக்பர் (செய்தி வினோதம்) என்று ஒரு வார ஏடும் வெளிவந்துள்ளன.\n\nபொதுவாக ஆண்களைவிட பெண்கள்தாம் இவ்வரபுத் தமிழை அதிகமாக எழுதப் படிக்க தெரிந்திருந்தனர். அக்காலத்தில் கடிதங்கள் கூட அரபுத் தமிழில் எழுதப்பட்டு வந்தன. தமிழ்நாட்டிலும், இலங்கையிலும் இது பிரபல்யமாக இருந்தது. தமிழ்நாட்டில் இதில் பல பாரிசி, உருது சொற்கள் கலந்து விட்ட பொழுது இலங்கையில் இது தன் நிலைகுலையாது இருந்தது. கி.பி 8 ஆம் நூற்றாண்டு முதல் 19 ஆம் நூற்றாண்டு வரை அரபுத் தமிழ் சிறப்புற்று விளங்கியது. அச்சுப் பொறி வந்த பின் இதன் மதிப்பு மங்கலாயிற்று. மேலும் இதில் பயன்படுத்தப்பட்ட சொற்கள் பேச்சு வழக்கில் உள்ள சாதாரண சொற்களாக இருந்ததாலும் இதனுடைய நடையும், பழங்காலத்தாயிருந்ததாலும் இருபதாம் நூற்றாண்டின் துவக்கத்தில் சில முஸ்லிம் தமிழ் எழுத்தாளர்கள் இதனை வன்மையாகத் தாக்கினர். இழித்தும் கூறினார். அதன் காரணமாகவும் அரபி மதராசாக்களில் இது வழகொழிந்ததால் தமிழ்நாட்டில் முஸ்லிம் பொது மக்களிடத்திலும், பெண்களிடத்திலும் இந்நூல்களைப் படிக்கும் ஆர்வம் அற்று போய் விட்டது. எனினும் இலங்கை வாழ் முஸ்லிம்களிடம் இது இன்றும் மதிப்புடன் விளங்குகிறது.\" அரபுத் தமிழ் எங்கள் அன்புத் தமிழ்\" என்று இதனை அங்குள்ள முஸ்லிம்கள் போற்றுகின்றனர். அங்கு தோன்றிய செய்கு முஸ்தபா ஆலிம் வலி \" பதுகுர் ரஹ்மான் பி தப்சீர் இல் குரான்\" என்ற பெயருடன் அரபுத் தமிழில் திருக்குரானுக்கு ஒரு விரிவுரை எழுதி உள்ளார். அதில் ஐந்து அத்தியாயங்களே அச்சில் வெளிவந்துள்ளன.\n\nபல்லாயிரக்கணக்கான ஆண்டுகளுக்கு முன்னரே கடல்வழி வணிகத்துக்குத் தமிழகம் வந்த முஸ்லீம் வணிகர்கள் இஸ்லாம் தோன்றிய காலத்திலேயே தமிழகத்தின் பெருவழி என்றழைக்கப்பட்ட பாதையில் கள்ளிக்கோட்டையில் இருந்து புலிகட் வரை பரவி வாழ்ந்து தமிழக வ்ணிகமும் இஸ்லாமியக் கொள்கைகளும் கிழக்காசியாவில் பரவக் காரணமாக இருந்தார்கள். அவர்களே அரபிக் தமிழ் வரிவடிவத்தை உருவாக்கித் தென் தமிழகத்திலும் இலங்கையிலும் எட்டாம் நூற்றாண்டின் தொடக்கத்திலிருந்து போற்றி வளர்த்து பள்ளிகளின் இளஞ் சிறார்களுக்கும் சிறூமிகளுக்கும் கற்பித்து வந்ததாக இணைப்பில் உள்ள ஆய்வறிக்கை தெரிவிக்கிறது.\n\nSection::::மேற்கோள்கள்.\n1.எம்.ஆர்.எம்.அப்துற்றஹீம்,இஸ்லாமிய கலைக்களஞ்சியம், முதற்பாகம்."}
{"id": "196256", "url": "https://ta.wikipedia.org/wiki?curid=196256", "title": "மைக்கோபாக்டீரியம் இலெப்ரே", "text": "மைக்கோபாக்டீரியம் இலெப்ரே\n\nமைக்கோபாக்டீரியம் இலெப்ரே (Mycobacterium leprae) அல்லது ஃகான்சனின் காக்கசு இசுப்பைரில்லி (Hansen’s coccus spirilly), என்பது வெப்பமண்டலப் பகுதிகளில் காணப்படும் தொழுநோயை உண்டாக்கும் பாக்டீரியம். . தொழுநோய் ஃகான்சனின் நோய் (Hansen's disease) என்றும் அறியப்படுகின்றது. இந்த நுண்ணுயிரி மாறும் அளவும், காடியால் குலையாத நிறத்தன்மையும் கொண்ட வகையானது. மை.இலெப்ரே (\"M. leprae\") நுண்ணுயிரானது உயிர்வளி தாங்கும் குச்சி வடிவ பாக்டீரியாக்கள். மைக்கோபாக்டீரியாவுக்கே உரித்தான மெழுகுபோன்ற பூச்சு கொண்டவை. அளவிலும் வடிவிலும் இவை காசநோய் (TB) நுண்ணுயிரி (மைக்கோபாக்டீரியம் தியூபர்குளோசிசு) போன்றதே. தடித்த மெழுகுபோன்ற பூச்சால், \"மை. இலெப்ரே\" வழக்கமாக ஏற்கும் கிராம் சாயம் (Gram stain) ஏற்காமல் கார்பல் ஃபூக்சின் சாயம் (carbol fuchsin) ஏற்கின்றது. வளர்ப்பூடகத்தில் முதிர்ச்சி அடைய பல கிழமைகள் ஆகின்றன. \n\nஒளி நுண்ணோக்கிவழிக் கண்டால் மை. இலெப்ரே (\"M. leprae\") பாக்டீரியா உருண்டை உருண்டையாகவோ பக்கம் பக்கமாகக் குச்சிகளாகவோ, ஏறத்தாழ 1 முதல் 8 மைக்குரோமீட்டர் நீளமும் (μm), 0.2-0.5 மைக்குரோமீட்டர் குறுக்களவும் கொண்ட குச்சிகளாகக் காணப்படுகின்றன.\n\nஇவ் நுண்ணுயிரியை நோர்வே மருத்துவர் கெரார்டு ஆர்மவுர் ஃகான்சன் (Gerhard Armauer Hansen) 1873 இ கண்டுபிடித்தார், இவர் அப்பொழுது தொழுநோய் உற்றவர்களின் தோல் கொப்புளங்களில் குறிப்பாகத் தேடிக்கொண்டிருந்தார். மாந்தர்களில் தொழுநோயை உண்டாக்கும் நுண்ணுயிரியாகக் கண்டுபிடிக்கப்பட்ட முதல் நுண்ணுயிரி இதுதான்\n\nஇந்த நுண்ணுயிரியை செய்களச் சாலையில் செயற்கையான வளர்ப்பூடகத்தில் ஒருபொழுதும் வளர்க்க முடிந்ததில்லை. ஆனால் எலியின் கால் பாதத்திலும், அண்மையில் ஒன்பது-பட்டை நல்லங்கு (அர்மடில்லோ) என்னும் விலங்கிலும் வளர்க்க முடிந்தது, ஏனெனில் மாந்தர்கள் போலவே இவையும் தொழுநோய்க்கு உள்ளாகும். இந்த நுண்ணுயிரியை வளர்ப்பூடகத்தில் வளர்க்க இயலாமல் இருப்பதற்குக் காரணம் இந் நுண்ணுயிரிகளின் உயிர்வாழ்வுக்குத் தேவையான அடிப்படைப் பொருள்கள் (மரபணுக்கள் சில) பிற உயிர்களில் இருந்துதான் கிடைக்கின்றன. மைக்கோபாக்டீரிய வகையைச் சேர்ந்த இந்த நுண்ணுயிரியின் உயிரணுவைச் சூழ்ந்திருக்கும் படலத்தின் தனித்தன்மையாலும் மிக மிக மெதுவாகவே எண்ணிக்கைப் பெருக்கம் செய்வதாலும், இவற்றை அழிப்பது கடினமாக உள்ளது. \n\nமைக்கோபாக்டீரியாவுக்கேயான தனித்தன்மை வாய்ந்த இவற்றின் உயிரணுக்களை மூடியிருக்கும் படலத்தில் காணப்படும் மைக்கோலிக்குக் காடியால் (mycolic acid) இவற்றின் மேற்புறம் மெழுகுபோன்ற பூச்சு கொண்டிருக்கும். \n"}
{"id": "196259", "url": "https://ta.wikipedia.org/wiki?curid=196259", "title": "லினக்சு மின்டு வெளியீடுகள்", "text": "லினக்சு மின்டு வெளியீடுகள்\n\nலினக்சு மின்டு என்ற அழைக்கப்படும் இயக்குதளம், உலக அளவில் அதிக நபர்களால் பயன்படுத்தும் ஒரு குனூ/லினக்சு இயங்குதளம் ஆகும். இது ஒவ்வொரு வருடமும், இரு பதிப்புகளாக வெளிவருகிறது. வெளியிடப்படும் ஒவ்வொரு பதிப்பும், தனிப்பட்ட எண்களையும், குறியீட்டுப்பெயர்களையும் கொண்டுள்ளது. அக்குறியீட்டுப்பெயர் ஒரு பெண்ணின் பெயராகவும், அப்பெயரின் இறுதியெழுத்து a என்றும் கொண்டிருக்கும். (எ.கா) லினக்சு மின்டு 13 மாயா (Linux mint 13 Maya). இதன் உபன்டு இயக்குதளத்தின் கட்டகங்களில் இருந்து உருவாக்கப்பட்டுள்ளது.\n\nSection::::லினக்சு மின்டு வெளியீடுகள்.\n\"* குநோம் 2 சிறப்புகள் அடங்கியது\"\n\n\"** மின்டு குநோம் 3 கருனி நீட்சி(providing a desktop environment similar to குநோம் 2)\"\n\n\"*** குநோம் கருனியின் சிறப்புகள் அடங்கியது\"\n\nSection::::பதிப்புகளில் பயன்படுத்தப்பட்டுள்ள செயலிகள்.\n\"(x.y.z)*\" – இந்நிரல்பொதிகளை நாமே நிறுவிக் கொள்ள வேண்டும். இயல்பிருப்பு நிலையில் நிறுவப்பட்டிருக்காது. \nx.y** – அனைத்துப் பதிப்புகளும் நிலையற்ற, சமீப வெளியீட்டை ஒத்ததாகும்.\n"}
{"id": "196260", "url": "https://ta.wikipedia.org/wiki?curid=196260", "title": "நற்கருணை ஆசீர்", "text": "நற்கருணை ஆசீர்\n\nநற்கருணை ஆசீர் () என்பது கிறித்தவ பக்தி முயற்கிகளுள் ஒன்றாகும். இதில் ஒரு குருவோ அல்லது திருத்தொண்டரோ நற்கருணை ஆராதனையின் முடிவில் கதிர்ப்பாத்திரத்தில் உள்ள நற்கருணையினைக் கொண்டு மக்களுக்கு ஆசீ வழங்குவார். இவ்வழக்கம் கத்தோலிக்க திருச்சபையின் இலத்தீன் வழிபாட்டுமுறை, சில ஆங்கிலிக்க மற்றும் லூதரனிய திருச்சபைகள் மற்றும் சில மரபுவழி சபைகளில் உள்ளது.\n\nSection::::வழிபாட்டுமுறை.\n1973இல் \"Rite of Eucharistic Exposition and Benediction\" என்னும் ஆவணம் இயற்றப்படும் வரை எவ்வகை சட்டமும் இவ்வழிபாட்டினைக்குறித்து இல்லை. எனினும் திருத்தந்தை பன்னிரண்டாம் கிளமெண்டின் ஆட்சியில் ரோமை மறைமாவட்ட முதன்மை குரு புரோஸ்பேரோ லாம்பெர்தினியால் (பின்னாளில் திருத்தந்தை பதினான்காம் பெனடிக்ட்) வெளியிட்ட வழிகாட்டுதல்கள் கடைபிடிக்கப்பட்டன.\n\nநற்கருணை ஆசீருக்கு முன்பு நிகழும் ஆராதணையில் \"\"மாண்புயர்\"\" அல்லது அதனை ஒத்த ஒரு பாடல் பாடப்படுவது வழக்கம்.\n\nதற்போது நடப்பில் உள்ள வழக்கப்படி நற்கருணை ஆசீருக்கு முன் தூபமிடுவதும் அதற்குறிய உடைகளை அணிவதும் குருக்களுக்கும் திருத்தொண்டர்களுக்கும் கட்டாயமாக்கப்படுள்ளது. மேலும் குருக்களையும் திருத்தொண்டர்களையும் தவிர பிறர், நற்கருனையினை ஆராதணைக்காக அதனை வெளிக்காட்ட சிறப்பு அனுமதி பெற்றிருப்பினும், நற்கருணை ஆசீர் அளிக்க இயலாது. நற்கருணை ஆசீர் முடிந்தவுடன் நற்கருணை, நற்கருணை பேழையில் வைக்கப்பட வேண்டும்.\n"}
{"id": "196261", "url": "https://ta.wikipedia.org/wiki?curid=196261", "title": "கிறித்தவக் குறியீடு", "text": "கிறித்தவக் குறியீடு\n\nகிறித்தவக் குறியீடு (\"Christian symbolism\") என்பது கிறித்தவ சமயத்தில் உள்ள தொல் உருவகம், செயல், கலைப் பொருள், நிகழ்வு ஆகியவற்றைச் சுட்டிக்காட்டுகின்ற அடையாளங்களின் பயன்பாடு ஆகும். பொருள்கள், செயல்கள் போன்றவற்றிற்கு கிறித்தவ கருத்துகளின் அடிப்படையிலான உட்பொருளை கிறித்தவக் குறியீடு இணைத்துக் காட்டுகிறது.\n\nதொடக்க காலக் கிறித்தவத்தில் பயன்பட்ட குறியீடுகள் உட்குழுவினருக்கும், தீட்சை பெற்றவர்களுக்குமே புரியும் வகையில் இருந்தன. நான்காம் நூற்றாண்டில் கிறித்தவம் ஏற்றுக்கொள்ளப்பட்ட சமயமாக மாறியதிலிருந்து, பொதுவாக எல்லாராலும் புரிந்துகொள்ளும் விதத்தில் கிறித்தவக் குறியீடுகள் அமைந்தன. கிறித்தவத்தில் வழங்கும் பல குறியீடுகள் சூழமை கலாச்சாரங்களிலிருந்தும், பிற சமயங்களிலிருந்தும் பெறப்பட்டவை ஆகும்.\n\nபொதுவாக, கிறித்தவம் சமயக் கருத்துகளையும் உண்மைகளையும் கலை வடிவில் வெளிப்படுத்துவதற்குத் தயங்கியதில்லை. மாறாக, யூத சமயத்தில் சிலை வழிபாடு கூடாது என்னும் விவிலியக் கட்டளையைப் பின்பற்றி, கடவுளையோ சமயக் கருத்துகளையோ எவ்வகையிலும் கலை முறையில் வெளிப்படுத்துவது தவறு எனக் கருதப்பட்டது. பிசான்சியப் பகுதியிலும் நடுக் காலத்தில் கிறித்தவக் கலை வடிவத்திற்கு எதிர்ப்பு இருந்தது. புரட்டஸ்தாந்து சபைகள் சிலவும் இவ்வாறே கருதிவந்துள்ளன.\n\nSection::::தொடக்க காலக் கிறித்தவத்தின் குறியீடுகள்.\nSection::::சிலுவையும், பாடுபட்ட சுருபமும்.\nசிலுவை என்னும் குறியீடு இன்று உலகெங்கும் பரவலாக அறியப்பட்ட சமயக் குறியீடாக, கிறித்தவத்தின் அடையாளமாக உள்ளது. இவ்வாறே திருச்சபையின் தொடக்க காலத்திலிருந்து இருந்தும் வந்துள்ளது.\n\nகி.பி. இரண்டாம் நூற்றாண்டின் இறுதியில் மினூசியுசு ஃபேலிக்சு (\"Minucius Felix\") எழுதிய ஒரு நூலில் ஒரு கிறித்தவர் தமது சமய நம்பிக்கை குறித்து தன்விளக்கம் அளிக்கும் போது சிலுவை என்னும் குறியீடு கிறித்தவர்களுக்குப் பொருள்வாய்ந்ததாக உளதை எடுத்துக் கூறுகிறார்.\n\nகி.பி. மூன்றாம் நூற்றாண்டின் தொடக்கத்தில் சிலுவை என்னும் அடையாளம் கிறித்தவ நம்பிக்கையோடு எவ்வளவு நெருக்கமாக இணைந்துவிட்டிருந்தது என்றால், புனித அலெக்சாந்திரியா கிளமெந்து என்னும் கிறித்தவ எழுத்தாளர் சிலுவையை \"ஆண்டவரின் சின்னம்\" (\"the Lord's sign\" - ) என்றே குறிப்பிடுகின்றார்.\n\nஅதற்கு முன்னரே, \"பர்னபாசின் திருமுகம்\" என்னும் நூலில் ஒரு குறிப்பு வருகிறது. அதாவது, பழைய ஏற்பாட்டு தொடக்க நூல் 14:4இல் ஆபிராம் 318 ஆள்களைச் சேர்த்து ஒரு படையை உருவாக்கினார் என்று வருகிறது. அதில் குறிக்கப்படுகின்ற 318 என்னும் எண் இயேசு பிற்காலத்தில் உயிர்துறந்த சிலுவையை அடையாளமாகக் குறித்தது என்னும் கருத்து கூறப்படுகிறது. கிரேக்க எண்வரிசையில் 318 என்னும் எண் \"ΤΙΗ\" என வரும். அதில் முதல் எழுத்தாகிய \"T\" என்பது சிலுவையின் நேர்த்துண்டைக் குறிக்கிறது. அந்த எண் \"300\"; \"IH\" என்னும் இரு எழுத்துக்களும் \"இயேசு\" என்னும் பெயரின் முதல் இரு எழுத்துகளாக கிரேக்கத்தில் வரும் (ΙΗΣΟΥΣ). அவை \"18\" என்னும் எண்ணைக் குறிக்கும். இவ்வாறு, பழைய ஏற்பாட்டிலேயே \"இயேசு சிலுவையில் அறையப்படுவார்\" என்னும் முன்னறிவிப்பு குறிப்பாக உள்ளது என்னும் கருத்து இவண் தெரிவிக்கப்படுகிறது.\n\nபண்டைய கிறித்தவ ஆசிரியரான தெர்த்தூல்லியன் (கி.பி. 160-225) என்பவரும் கிறித்தவ மறைக்கும் சிலுவைக்கும் உள்ள தொடர்பை விவரிக்கிறார். அவர் கிறித்தவர்களை \"சிலுவை பக்தர்கள்\" என்று அடையாளம் காட்டுகிறார். இலத்தீனில் அவர் குறிப்பிடுகின்ற \"crucis religiosi\" என்னும் சொல்லாக்கத்திற்கு அதுவே பொருள் (\"devotees of the Cross\").\n\nமேலும், தெர்த்தூல்லியன், கிறித்தவர்கள் தம் நெற்றியில் சிலுவை அடையாளம் வரைந்துகொண்டதைக் குறிப்பிடுகிறார்.\n\nசிலுவை என்னும் குறியீடு மிகப் பழங்காலத்திலிருந்தே கிறித்தவத்தோடு தொடர்புபடுத்தப்பட்டது. ஆனால் இயேசு தொங்கி இறந்ததாகக் காட்டப்படுகின்ற \"பாடுபட்ட சுருபம்\" (\"Crucifix\") ஐந்தாம் நூற்றாண்டிலிருந்தே கிறித்தவ குறியீடாகப் பயன்படத் தொடங்கியதாகத் தெரிகிறது.\n\nSection::::மீன் அடையாளம்.\nபண்டைய கிறித்தவர்கள் பயன்படுத்திய சமயக் குறியீடுகளுள் \"மீன்\" குறியீடு முதன்மையான சிறப்பிடம் வகித்ததாகத் தெரிகிறது. \"மீன்\" குறியீடு கிறித்தவர் நடுவே சிறப்பிடம் பெற்ற வரலாறு சுவையானது. கிரேக்க மொழியில் \"மீன்\" என்பதற்கு இணையான சொல் \"இக்துஸ்\" என்பதாகும். அது உரோமை எழுத்தில் \"ichthys\" எனவும் கிரேக்க பெரிய எழுத்தில் \"ἸΧΘΥΣ\" எனவும் தோற்றம் தரும். இச்சொல்லானது இயேசு கிறித்துவின் இயல்பைக் குறிப்பிடுகின்ற ஐந்து சொற்களின் முதல் எழுத்துகளைச் சேர்த்துக் கூட்டும்போது உருவாகும். அது கீழ்வருமாறு:\n\nἸ = Ἰησοῦς = Iēsous = இயேசு\nΧ = Χριστός = Christos = கிறிஸ்து\nΘ = Θεοῦ = Theou = கடவுளின்\nΥ = Υἱός = Huios = மகன்\nΣ = Σωτήρ = Sōtēr = மீட்பர்\nஎனவே, \"மீன்\" குறியீட்டு (ichthys) சொல்லின் ஐந்து கிரேக்க எழுத்துகளை முறையே முதலெழுத்தாகக் கொண்டு உருவாக்கப்படுகின்ற ஐந்து சொற்களும் இவ்வாறு பொருள்தரும்: இயேசு கிறித்து கடவுளின் மகன், மீட்பர்.\n\nஇந்த விளக்கத்தைப் புனித அகுஸ்தீனார் எழுதிய \"கடவுளின் நகரம்\" (\"The City of God\") என்னும் நூலிலும் காணலாம்.அகுஸ்தீன் மேலதிகமாக ஒரு விளக்கத்தையும் தருகிறார். அதாவது, \"இயேசு கிறித்து கடவுளின் மகன், மீட்பர்\" என்னும் பொருள்தருகின்ற கிரேக்கச் சொற்றொடராகிய Ίησοῦς Χρειστός Θεοῦ Υἱός Σωτήρ 27 எழுத்துகள் வருகின்றன. அவை மூன்றை மூன்றால் பெருக்கி, மீண்டும் மூன்றால் பெருக்கும்போது கிடைக்கும் மொத்தம். மூன்று என்னும் எண் முழுமையைக் குறிக்கும். மூன்றை மூன்றால் பெருக்கி, மீண்டும் மூன்றால் பெருக்குவது கடவுளின் வல்லமையைக் குறிக்கும். இவ்வாறு எனத் தோன்றும் மீன் அடையாளம் கிறித்தவக் குறியீடாக, இயேசு கிறித்துவின் இயல்பை விளக்குவதாயிற்று.\n\nSection::::ஆல்ஃபா - ஓமெகா அடையாளம்.\nவிவிலியத்தின் இறுதி நூலான \"திருவெளிப்பாடு\" என்னும் ஏட்டில் இயேசு தம்மைத் தாமே கடவுள் நிலையில் நிறுத்தி, \"முதலும் இறுதியும்\" என அறிமுகம் செய்கிறார்.\n\"அகரமும் னகரமும், முதலும் இறுதியும், தொடக்கமும் முடிவும் நானே\" (திருவெளிப்பாடு 22:13\n\nதிருவெளிப்பாடு நூலில் 1:8 மற்றும் 21:6 பகுதிகளும் இதோடு தொடர்புடையன.\n\nகிரேக்க எழுத்து வரிசையில் முதல் எழுத்து \"ஆல்ஃபா\" (\"Alpha\"), இறுதி எழுத்து \"ஓமெகா\" (\"omega\") என்பன. அந்த முதல் எழுத்தும் இறுதி எழுத்தும் முறையே α அல்லது Α, ω or Ω என்று தோற்றமளிக்கும். இந்த இரு எழுத்துகளையும் என்று குறிப்பிட்டு இயேசுவைச் சுட்டும் குறியீடாக கிறித்தவர்கள் பயன்படுத்தினர்.\n\nSection::::சிலுவைக் குறியீடு.\nசிலுவைக் குறியீடு கிரேக்கத்தில் \"ஸ்தவுரோகிராம்\" (\"Staurogram\") என்று அழைக்கப்படுகிறது. அதன் பொருள்: \"சிலுவை (என்னும்) அடையாளம்\". Stauros \"(ΣTAΥPOΣ) என்னும் சொல் \"சிலுவை\" என்று பொருள்தரும்.\n\nஇக்குறியீட்டில் இரண்டு கிரேக்க எழுத்துகள் இணைத்துக் காட்டப்படுகின்றன. அவை Tau-Rho என்பவை. இதிலிருந்து இக்குறியீட்டை \"டாவு-ரோ\" (\"Tau-Rho\") என்றும் குறிப்பிடுவதுண்டு. ஏனென்றால் Rho (Ρ அல்லது ρ)என்னும் எழுத்தின் மீது Tau (Τ அல்லது τ)என்னும் எழுத்து பதிந்தால் அக்குறியீடு தோன்றும்.\n\nஇயேசு கிறித்துவைக் குறிக்க பயன்படுத்தப்பட்ட இச்சுருக்கக் குறியீடு கிறித்தவத்தின் தொடக்கத்திலேயே காணக்கிடக்கிறது. பழைய கிரேக்க ஏட்டுச் சுவடித் துண்டுகளான பைப்பரசு 66 (P66), பைப்பரசு 45 (P45), பைப்பரசு 75 (P75) ஆகியவற்றைச் சான்றாகக் காட்டலாம். அங்கே இக்குறியீடு \"திருப்பெயர்\" என்னும் நிலை பெறுகிறது.\n\nஇக்குறியீட்டுக்கு இன்னும் ஆழமாக விளக்கங்களைத் தொடக்க காலத் திருச்சபையில் காண முடிகிறது. எடுத்துக்காட்டாக, கி.பி. நான்காம் நூற்றாண்டைச் சார்ந்த புனித எபிரேம் (\"Ephrem the Syrian\") இக்குறியீட்டுக்கு \"சிலுவை மீட்பளிக்கிறது\" என்னும் விளக்கத்தைத் தருகிறார். அவ்விளக்கத்தின்படி, tau என்னும் கிரேக்க எழுத்து சிலுவைக்கு அடையாளம். Rho என்னும் எழுத்து \"துணை, உதவி\" எனப் பொருள்படுகின்ற \"போஏதியா\" (\"Βoηθια\") என்னும் சொல்லுக்கு அடையாளம். அச்சொல்லில் வரும் எழுத்துகளின் எண்ணிக்கைப் பொருள் \"100\" என்னும் எண்ணைத் தரும். Rho என்னும் எழுத்தும் அதுபோலவே \"100\" என்னும் எண்ணைக் குறிக்கும். இவ்வாறு சிலுவைக் குறியீடு \"சிலுவை மீட்பளிக்கிறது\" என்னும் பொருளைத் தரும்.\n\nமேலும், tau மற்றும் rho என்னும் எழுத்துகள் தனித்தனியாகவும் கிறித்தவக் குறியீடாக பண்டைய கிறித்தவ மீபொருள் பெட்டகங்களில் பொறிக்கப்பட்டிருக்கக் காணலாம்.\n\nகிரேக்க எழுத்தாகிய Tau மீட்பின், விடுதலையின் சின்னமாகப் பழைய ஏற்பாட்டுக் காலத்திலேயே கருதப்பட்டது. எடுத்துக்காட்டாக எசேக்கியேல் 9:4 பகுதியைக் காட்டலாம்:\n\"பின் ஆண்டவர் அவரை நோக்கி, 'நீ எருசலேம் நகரெங்கும் சுற்றிவந்து அதனுள் செய்யப்படும் எல்லா அருவருக்கத்தக்க செயல்களுக்காகவும் பெருமூச்சு விட்டுப் புலம்பும் மனிதர்களுக்கு நெற்றியில் அடையாளம் இடு' என்றார்.\"\n\nTau என்னும் எழுத்து மற்றொரு விவிலிய பாடத்தை நினைவூட்டுகிறது. இசுரயேல் மக்களை வாக்களிக்கப்பட்ட நாட்டுக்கு வழிநடத்திச் சென்ற மோசே ஓரிடத்தில் மக்கள் போரில் வெற்றிபெறும் பொருட்டு கடவுளிடம் வேண்டுதல் நிகழ்த்துகிறார். அப்போது அவர் எபிரேய முறைப்படி, தம் கைகளை சிலுவை வடிவில் உயர்த்தி விரித்து இறைவனை வேண்டினார்:\n\n\"மோசே தம் கையை உயர்த்தி இருக்கும்போதெல்லாம் இசுரயேலர் வெற்றியடைந்தனர்; அவர் தம் கையைத் தளர விட்டபோதெல்லாம் அமலேக்கியர் வெற்றியடைந்தனர்.\"\n\nமேலும் Rho என்னும் எழுத்தும் இயேசு கிறித்துவைச் சுட்டுகின்ற குறியீடு ஆனது. அதன் விளக்கம் இதோ: இயேசுவை மெசியாவாகக் கிறித்தவர்கள் கருதுகின்றனர். அந்த மெசியாவுக்கு அடையாளமாகப் பழைய ஏற்பாட்டில் இருந்தவர் ஆபிரகாம். ஆபிரகாமுக்கு 100 வயது ஆனபோது கடவுள் அவருக்கு ஈசாக்கு என்னும் மகன் பிறக்கப்போவதாக வாக்களித்தார். Rho என்னும் கிரேக்க எழுத்தின் எண்மதிப்பும் 100 தான்.\n\nகாலப்போக்கில் இச்சிலுவைக் குறியீடு Chi Rho என்னும் குறியீட்டின் ஒரு சிறப்பு வடிவமாகக் கொள்ளப்பட்டது. அவ்வாறே ஐரோப்பாவில் கி.பி. 5-6 நூற்றாண்டுகளில் மக்களிடையே பரவியது.\n\nSection::::\"கிறி\" அடையாளம்.\nஇக்குறியீடு கிரேக்க மொழியின் இரு பெரிய எழுத்துகளை இணைத்து, ஒன்றின்மேல் மற்றதை எழுதி உருவாகிறது. அவ்வெழுத்துக்களின் பெயர் \"Chi\" (= Χ), \"Rho\" (Ρ) ஆகும். இவ்விரு எழுத்துகளும் \"கிறிஸ்து\" என்னும் பெயரின் தொடக்க எழுத்துகள் ஆகும். கிரேக்கத்தில் \"கிறிஸ்தோஸ்\" என்பது ΧΡΙΣΤΟΣ (= Christos) \"திருப்பொழிவு பெற்றவர்\" என்னும் பொருளைத் தந்து, இயேசுவைக் கடவுள் திருப்பொழிவு செய்து உலக மீட்பராக அனுப்பினார் என்னும் பொருளைத் தருகிறது.\n\nஇந்தக் குறியீடு பண்டைய கிறித்தவத்தில் மிகப் பரவலாக வழக்கத்தில் இருந்தது. இக்குறியீட்டைத்தான் உரோமைப் பேரரசன் கான்ஸ்டன்டைன் தமது கொடியில் சின்னமாகப் பொறித்திருந்தார்.\n\nSection::::\"இயே\" அடையாளம்.\nகிரேக்கத்தில் இயேசு என்னும் பெயரின் முதல் இரு எழுத்துகளும் அவற்றின் பெரிய வடிவில் \"IH\" என்று இருக்கும். சில வேளைகளில் அந்த இரு எழுத்துகளையும் ஒன்றின்மேல் ஒன்றாக அமைப்பதும் உண்டு. முதல் எழுத்தின் பெயர் \"அயோட்டா\", இரண்டாம் எழுத்தின் பெயர் \"ஏட்டா\". இந்த இரு எழுத்துகளையும் இணைத்து உருவாக்கக்படும் குறியீடு இயேசுவைக் குறித்தது. இதுவும் பண்டைக் காலத்திலிருந்தே பரவலான ஒரு குறியீடு ஆகும்.இக்குறியீட்டினை புனித அலெக்சாந்திரியா கிளமெந்தும் பர்னபாசின் திருமுகமும் ஏற்கனவே விளக்கியிருந்தன.\n\nஇயேசுவைக் குறிக்கும் பிற குறியீடுகளுக்கு: காண்க: கிறிஸ்து பெயராக்கம்\n\nSection::::\"இகி\" அடையாளம்.\nபண்டைய கிறித்தவக் குறியீடுகளுள் இயேசு கிறித்துவின் பெயரைக் குறிக்க பயன்பட்ட ஓர் அடையாளம் கிரேக்கத்தில் இயேசு என்னும் பெயரின் முதல் எழுத்தையும், கிறித்து என்னும் பெயரின் முதல் எழுத்தையும் ஒன்றின்மேல் ஒன்றாக இணைத்து உருவாக்கப்பட்டது. கிரேக்க \"அயோட்டா\" எழுத்தின் பெரிய வடிவமும், \"கி\" எழுத்தின் பெரிய வடிவமும் இந்த எழுத்துகள் ஆகும். அவை \"IX\" என்று அமையும். இந்தக் குறியீடு \"இயேசு கிறித்து\" எனப் பொருள்படும்.\n\nஇக்குறியீட்டுக்கு சற்றே விரிவான விளக்கத்தை புனித இரனேயு (\"St. Ireneaus\") அளித்துள்ளார். கிரேக்க மொழியில் \"அயோட்டா\" (\"I\") எழுத்தின் எண் மதிப்பு 10 ஆகும். \"கி\" என்னும் எழுத்து XPEIΣTOΣ (\"கிறிஸ்து\") என்னும் எண்ணெழுத்துப் பெயரின் முதல் எழுத்தாகும். இந்த இரு எண் மதிப்புகளையும் ஒன்றோடொன்று தொடர்புபடுத்தி 888 என்னும் எண் பெறப்படுகிறது. அதாவது, ((10x8)x10)+((10x8)+8) என்று கூட்டி அந்த மொத்தம் 888 என வருகிறது. அதே நேரத்தில் \"இயேசு\" என்னும் ஆறெழுத்து கொண்ட கிரேக்க பெயரின் வடிவம் எண் மதிப்புப்படி 888 என்னும் எண்ணைத் தரும். அந்த எண் (10+8+200+70+400+200) ஆகும்.\n\nஇவ்வாறு \"இயேசு கிறித்து\" என்னும் பொருள் மேற்கூறிய குறியீட்டில் இருப்பது விளக்கப்படுகிறது.\n\nSection::::பிற கிறித்தவ குறியீடுகள்.\nSection::::நல்ல ஆயன்.\nஉரோமை நகரில் பண்டைய கிறித்தவ கல்லறைச் சுரங்கங்களில் காணப்படுகின்ற குறியீடுகளுள் இயேசுவைக் குறிக்கும் ஒரு பரவலான அடையாளம் \"நல்ல ஆயன்\" ஆகும். ஓர் ஆயன் தம் தோளின்மீது ஓர் ஆட்டினைச் சுமப்பதுபோல் அமைந்த அந்த அடையாளம் நற்செய்தியில் வருகின்ற நல்ல ஆயன் உவமையை நினைவூட்டுகிறது. காணாமற்போன ஆட்டினைத் தேடிச் சென்று கண்டுபிடிக்கும் நல்ல ஆயன் உருவகம், தவறிப்போன மனிதரைத் தேடிக் கண்டுபிடிக்கின்ற இயேசுவுக்கு உருவகமாயிற்று.\n\nதொடக்கத்தில் ஒரு சமயக் குறியீடாக இருந்த இந்த சித்தரிப்பு, கால கட்டத்தில் இயேசுவைச் சித்தரிக்கும் தரமாக்கப்பட்ட படிமம் ஆகி, ஆயனின் தலையைச் சுற்றி ஒரு ஒளிவட்டமும், உடலைப் போர்த்துகின்ற ஆடம்பர உடையும் பெற்றது.\n\nSection::::புறா.\nபுறா என்னும் குறியீடு பண்டைக் காலத்திலிருந்தே ஒரு கிறித்தவக் குறியீடாக இருந்துவந்துள்ளது.நற்செய்திக் குறிப்பின்படி, இயேசு திருமுழுக்குப் பெற்றபோது அவர்மீது புறா வடிவில் தூய ஆவி இறங்கி வந்தார் (காண்க: மத்தேயு 3:16):\n\"இயேசு திருமுழுக்குப் பெற்றவுடனே தண்ணீரை வெட்டு வெளியேறினார். உடனே வானம் திறந்ததையும் கடவுளின் ஆவி, புறா இறங்குவது போலத் தம்மீது வருவதையும் அவர் கண்டார்.\"\n\nஇவ்வாறு தூய ஆவியின் குறியீடாக \"புறா\" என்னும் அடையாளம் வழக்கத்தில் வந்தது. மேலும் திருமுழுக்கைக் குறிக்கவும் புறா குறியீடானது. இன்னொரு பொருள், தூய ஆவியின் உறைவிடமான ஆன்மா இவ்வுலக வாழ்வை நீத்து விண்ணுலகு ஏகுவது புறா வடிவில் சித்தரிக்கப்பட்டது.புறா வடிவில் நற்கருணைப் பேழையை அமைப்பதும் உண்டு. இது குறிப்பாக கீழைத் திருச்சபையில் வழக்கம்.\n\nபுறா குறியீட்டுக்குப் பழமையான விளக்கம் அது கிறித்துவைக் குறிக்கிறது என்பதாகும். இப்பொருளில் விளக்குவோரில் ஒருவர் புனித இரனேயு (\"St. Irenaeus\") ஆவார். அவர் கிரேக்க எழுத்துகளின் எண் மதிப்பின் அடிப்படையில் இந்த விளக்கத்தைத் தருகிறார். அதன்படி, புறா என்பது கிரேக்கத்தில் \"பெரிஸ்தேரா\" (περιστερα) என்பதாகும். அச்சொல்லில் வருகின்ற எழுத்துகளின் எண்மதிப்பைக் கூட்டினால் அது 801 என வரும். அதே எண் மதிப்பு \"ஆல்ஃபா\", \"ஓமெகா\" என்னும் இரு எழுத்துகளின் எண் மதிப்பும் ஆகும். இயேசுவைக் குறிக்கின்ற குறியீடுகளுள் ஒன்று ஆல்ஃபா - ஓமெகா அடையாளம் என்பதால் \"புறா\" என்னும் குறியீடு இயேசுவைக் குறிப்பதாக விளக்கம் தரப்பட்டது.\n\nமேலும், பழைய ஏற்பாட்டில் ஏற்பட்ட வெள்ளப்பெருக்கின் போது கடவுள் நோவாவையும் அவருடைய குடும்பத்தாரையும் காப்பாற்றிய போது, வெள்ளம் வற்றியதைக் குறிக்கும் வகையில் புறாவொன்று தன் அலகில் ஓர் ஒலிவக் கிளையைக் கொணர்ந்த வரலாறு உள்ளது (காண்க: தொடக்க நூல் 8:1-12). பண்டைய கிறித்தவ ஆசிரியர்கள் இந்த நிகழ்ச்சியை இயேசுவின் வரலாற்றோடு இணைத்துப் பொருள் கூறினர். அதன்படி, புறாவொன்று ஒலிவக் கிளையைக் கொண்டுவந்து வெள்ளப் பெருக்கு முடிந்ததை அறிவித்ததுபோல, இயேசு தம் சிலுவைச் சாவின் வழியாக மனிதரை அழிவிலிருந்து காத்து மீட்பளித்தார். எனவே புறா என்னும் குறியீடு இயேசுவுக்குப் பொருத்தி உரைக்கப்பட்டது.\n\nபிற்காலத்தில் புறா குறியீடு அமைதியைக் குறிக்கும் அடையாளமாக விளக்கப்பட்டது. ஒலிவக் கிளையை அலகில் ஏந்திவருகின்ற புறா, நோவா கதையில் வருவது போல, இன்று அமைதியைக் குறிக்கும் அடையாளமாயிற்று.\n\nSection::::மயில்.\nபண்டைக்கால மக்கள் நம்பிக்கையின்படி, மயிலின் உடல் சாவுக்குப் பின்னும் அழிவதில்லை. எனவே அது சாகாமைக்கு குறியீடு ஆயிற்று. இந்தக் குறியீட்டைக் கிறித்தவம் தனதாக்கி, சாகாமையைக் குறிக்க பயன்படுத்தியது. பண்டைய கிறித்தவ படிமங்களில் மயில் சித்தரிக்கப்பட்டு சாகாமையைக் குறிக்கிறது.\n\nஇயேசு சாவிலிருந்து உயிர்பெற்றெழுந்து உலகத்தாருக்கு நிலைவாழ்வு அளித்தார் என்னும் கிறித்தவ நம்பிக்கை அடிப்படையில் மயில் என்னும் குறியீடு குறிப்பாக இயேசுவின் உயிர்த்தெழுதலோடு இணைத்துப் பொருள் உரைக்கப்படுகிறது. இது குறிப்பாக கீழைத் திருச்சபையில் இன்றளவும் நிலவும் வழக்கமாகும்.\n\n\n"}
{"id": "196265", "url": "https://ta.wikipedia.org/wiki?curid=196265", "title": "நற்கருணை பேழை", "text": "நற்கருணை பேழை\n\nநற்கருணை பேழை அல்லது நற்கருணை பாதுகாத்து வைக்கப்பட்டுள்ள திருப்பேழை () என்பது கிறித்தவத்தில் திருப்பலி முடிந்த பின்பு மீதமுள்ள நற்கருணையினை பாதுகாத்து வைக்கும் இடமாகும். இவ்வழக்கம் கத்தோலிக்க திருச்சபை, கிழக்கு மரபுவழி திருச்சபை மற்றும் சில ஆங்கிலிக்கம் மற்றும் லூதரனிய சபைகள் சிலவற்றிலும் உள்ளது. இப்பேழையானது வழக்கமாக அசைக்க முடியாததாகவும், உறுதியானதாகவும், ஒளி ஊடுருவாத பொருளால் (பொதுவாக உலோகம், கல் அல்லது மரம்) செய்யப்பட்டதாகவும் இருக்கும். இறைநிந்தனை தவிர்க்கப்படும் வண்ணம் இது பூட்டிவைக்கப்பட்டிருக்கும்.\n\nநோயுற்றோருக்கும் இறக்கும் ஆபதில் இருப்போருக்கும் நற்கருணையினை எடுத்து செல்ல ஒரு பேழையில் அதனை பாதுகாகும் வழக்கம் கிறுத்தவத்தின் துவக்க காலம் முதலே இருந்து வந்தது. குறிப்பாக மேற்கத்திய கிறித்தவத்தில் நற்கருணை பேழையே தியானம் மற்றும் இறைவேண்டலின் மையமாக இருகின்றது.\n\nஒவ்வொரு ஆண்டும் பெரிய வியாழனன்று திருப்பலி தொடங்கும் முன் நற்கருணைப் பேழை வெறுமையாக்கப்படும். புனித சனியின் நள்ளிரவுத்திருப்பலியின் போதே அதில் மீண்டும் நற்கருணை வைக்கப்படும் என்பது குறிக்கத்தக்கது.\n\nஇயேசுவை தன்னுள் தாங்கியதால் தூய கன்னி மரியாவை \"நற்கருணை பேழை\" என உருவகமாக அழைக்கும் வழக்கம் கத்தோலிக்க திருச்சபை மற்றும் மரபுவழி சபைகளில் உண்டு.\n\nSection::::பெயர் காரணம்.\nதமிழில் \"பேழை\" என்று இது அழைக்கப்படாலும் இது பெரும்பான்மையான மொழிகளில் \"கூடாரம்\" என்னும் பொருள்படும் வகையிலேயே அழைக்கப்படுகின்றது. ஆங்கிலத்தில் TABERNACLE எனப்படுகிறது (இலத்தீன் மொழியிலிருந்து பிறந்த இச்சொல்லுக்கு கூடாரம் என்று பொருள்). பழங்காலத்தில் நற்கருணை பேழைகள் சிறிய கூடாரம் போன்றே வடிவமைக்கப்பட்டன. பழைய ஏற்பாட்டில் கடவுளின் கூடாரத்தை நினைவுறுத்துவதவும், புதிய ஏற்பாட்டில் 'வார்த்தை மனு உருவானார். நம்மிடையே குடிகொண்டார்' (யோவா 1:14) என்னும் விவிலிய வாக்கை நினைவுறுத்தவும் இவ்வழக்கம் எழுந்ததாக நம்பப்படுகின்றது. இதனாலேயே இன்றளவும் நற்கருணை பேழையினை துனியால் மூடிவைக்கும் வழக்கம் இருக்கின்றது.\n\nSection::::கத்தோலிக்க சட்டங்கள் மற்றும் வழக்கங்கள்.\nஒரு கத்தோலிக்க ஆலயத்தின் மையமும் காரணமுமாக இருப்பது நற்கருணை பேழையாம். திருச்சபைச் சட்டதின்படி நற்கருணை பேழையினை வழக்கமாக ஓர் ஆலயம் அல்லது செபக்கூடத்தில் மட்டும் பாதுகாத்து வைக்கவேண்டும். நற்கருணை பாதுகாத்துவைக்கப்பட்டுள்ள பேழையினை தெளிவாகத் தெரிகின்ற, அழகுடன் அணிசெய்யப்பட்டுள்ள, இறைவேண்டல் செய்வதற்குப் பொருத்தமான ஒரு பகுதியில் வைக்கப்படவேண்டும். ஆலயம் அல்லது செபக்கூடத்தின் பொறுப்பைக் கொண்டவர் நற்கருணை பாதுகாத்து வைக்கப்பட்டுள்ள திருப்பேழையின் திறவுகோல் மிகுந்த கவனமுடன் பாதுகாக்கப்படுவதைக் கவனித்துக்கொள்ளவேண்டும்.\n\nநற்கருணை பாதுகாத்து வைக்கப்பட்டுள்ள பேழைக்குமுன் கிறிஸ்துவின் உடனிருப்பைக் குறித்துக்காட்டவும் மகிமைப்படுத்தவும் ஒரு சிறப்பு விளக்கு எப்பொழுதும் எரியவேண்டும்.\n\nநற்கருணை, திருப்பேழைக்கு உள்ளே இருந்தால் அதனை கடந்து செல்லும் போது ஒரு முழங்கால் மண்டியிடுவதும் பேழைக்கு வெளியே இருந்தால் இரு முழங்கால்களும் மண்டி இடுவதும் பல நூற்றாண்டுகளாக திருச்சபையில் இருக்கும் ஒழுங்கு ஆகும்.\n"}
{"id": "196267", "url": "https://ta.wikipedia.org/wiki?curid=196267", "title": "ஹர்த்தால்", "text": "ஹர்த்தால்\n\nஹர்த்தால் (குஜராத்தி હડતાળ) என்ற சொல் தெற்காசிய மொழிகள் பலவற்றில் காணப்படுகிறது. தங்கள் எதிர்ப்பைத் தெரிவிக்க, வேலை நிறுத்தம் அல்லது கடையடைப்பு செய்வர். இதை இச்சொல் கொண்டு குறிக்கின்றனர். முதன்முதலில், இந்திய விடுதலைப் போராட்டத்தின்போது இச்சொல் பயன்படுத்தப்பட்டது. அரசின் முடிவிற்கு எதிர்ப்புத் தெரிவித்து அல்லது தங்கள் எதிர்ப்பை வெளிக்காட்ட, பெருமளவில் தங்கள் நிறுவனங்கள், அமைப்புகள், அலுவலகங்கள் ஆகியவற்றை மூடுவர். இச்சொல்லின் மூலம் குசராத்தி மொழியின் ஹட்தால் என்பதாகும். கோரிக்கையை நிறைவேற்றக் கோரி, தங்கள் அலுவலகங்களை மூடுதல் என்பது இதன் பொருள். குசராத்தியைத் தாய்மொழியாகக் கொண்ட காந்தி, பிரித்தானிய அரசிற்கு எதிராக இச்சொல்லை அதிகம் பயன்படுத்தினார். இது பின்னர்,மற்ற தெற்காசிய மொழிகளிலும் பரவியது.\n\nஇவ்வகையான வேலைநிறுத்தம் வங்காளதேசம், பாக்கிசுத்தான், இந்தியா, இலங்கை ஆகிய நாடுகளில் பரவலாக கடைபிடிக்கப்படும் போராட்ட உத்திகளில் ஒன்று. \n\nSection::::இவற்றையும் காண்க.\nகடையடைப்பு\n"}
{"id": "196272", "url": "https://ta.wikipedia.org/wiki?curid=196272", "title": "இந்தக் கோடையை எப்படிக் கழித்தேன் (திரைப்படம்)", "text": "இந்தக் கோடையை எப்படிக் கழித்தேன் (திரைப்படம்)\n\nஇந்த கோடையை எப்படிக் கழித்தேன் (, கக் யா பிரவியோல் ஏத்திம் லியெத்தம், \"How I Ended This Summer\") என்பது 2013 ஆம் ஆண்டு வெளியான உருசியத் திரைப்படம். அலெக்சி போப்போகிரேப்சுகியின் இயக்கத்தில் உருவானது. அறுபதாவது பன்னாட்டுத் திரைப்பட விழாவில் தங்கக் கரடி (\"Golden Bear\") விருதுக்குப் பரிந்துரைக்கப்பட்டது.\n\nSection::::கதை.\nதனித்திருக்கும் ஆர்க்டிக் தீவில், வானியல் ஆய்வுக் கழகத்தில், செர்கி என்ற மேல்நிலைப் பணியாளரும், அவரின் கீழ் பாவெல் என்பவரும் வேலை செய்கின்றனர். செர்கி மீன்பிடிக்கச் சென்ற சமயம், பாவெல்லுக்கு, செர்கியின் குடும்பத்தினர் விபத்தில் உயிரிழப்பதாகத் தகவல் வெளியாகிறது. இதை சொல்லியாக வேண்டிய சூழ்நிலையிலும் சொல்லாதிருக்கிறான். \n"}
{"id": "196277", "url": "https://ta.wikipedia.org/wiki?curid=196277", "title": "கிரிகோரி டோபிரிகின்", "text": "கிரிகோரி டோபிரிகின்\n\nகிரிகோரி டோபிரிகின் என்பவர் ஒரு ரசியத் திரைப்பட நடிகர் ஆவார். பிளாக் லைட்னிங் என்ற திரைப்படத்தின் நாயகனாக, திமா மேகோவ் என்ற பெயரில் நடித்துப் புகழ்பெற்றார். பின்னர், வெளியான, ஹவ் ஐ எண்டட் திஸ் சம்மர் என்ற திரைப்படத்தின் மூலம் உலகப் புகழ்பெற்றார்.\n\n\n"}
{"id": "196278", "url": "https://ta.wikipedia.org/wiki?curid=196278", "title": "செர்கி புசுகிபலிசு", "text": "செர்கி புசுகிபலிசு\n\nசெர்கி புசுகிபலிசு என்பவர் இரசியத் திரைப்பட நடிகர் ஆவார். புரொஸ்டியே வெஸ்சி, அஹ்வ் ஐ எண்டட் திஸ் சம்மர் ஆகிய திரைப்படங்களின் மூலன் விருதுகள் பெற்றார்..\n\n"}
{"id": "196280", "url": "https://ta.wikipedia.org/wiki?curid=196280", "title": "புக்குசிமா அணுவுலைப் பேரழிவு", "text": "புக்குசிமா அணுவுலைப் பேரழிவு\n\nஃபுகுசிமா அணு உலைப் பேரழிவு என்பது ஜப்பான் கடல் பகுதியில் 11 மார்ச் 2011 அன்று ஏற்பட்ட சுனாமியால் ஃபுகுசிமா அணு உலை பெரிய அளவில் பாதிக்கப்பட்டதைக் குறிக்கும். இது 1986ல் ஏற்பட்ட செர்னோபில் விபத்தின் கதிர்வீச்சு போல் கிட்டத்தட்ட 14 மடங்கு அதிகப் பேரழிவை ஏற்படுத்தும் என்று அறிவியலாளர்கள் கூறினர்.\n\nSection::::விபத்து.\nஇந்த உலை சுனாமியால் பாதிக்கப்பட்ட போது, தொழிலாளர் சம்பளம் 20 சதவீதம் தரப்படவில்லை, 1,800 தொழிலாளர்கள் வேலை இழந்தனர். 1,973 பேருக்கு தைராய்டு கதிர்வீச்சின் விளைவாகப் புற்றுநோய் பாதிப்பு ஏற்பட்டது.\n\nSection::::மீட்பு நடவடிக்கை.\nஉலக அணுசக்தி வரலாற்றிலேயே இதுவரை செய்யப்படாத ஒரு மீட்புப் பணி, ஜப்பானில் சிதைந்து கிடக்கும் ஃபுகுஷிமா அணு உலையில் ஆரம்பிக்கப்பட உள்ளது. அணு உலை வளாகத்தில் நான்காம் உலையில் எரிபொருள் குச்சிகள் இன்னமும் மேற்கூரை இல்லாமல், செயல்படும் படி உலகை அச்சத்தில் ஆழ்த்தியுள்ளது.\nநீரை விட்டு வெளியே குச்சிகள் எடுக்கப்பட்டால் காற்றில் பட்டதும் தீப்பிடிக்கக் கூடியவை, இது பெரும் கதிர்வீச்சை சீனா முதல் மேற்கு அமெரிக்கா வரை பாதிப்பை ஏற்படுத்தக்கூடியது. 15 அடி நீளத்தில், 30 கிலோ எடை கொண்ட 1,331 குச்சிகள் இங்கு தண்ணீருக்குள் வைக்கப்பட்டுள்ளது. இந்த உலையின் உரிமையாளர்கள் ‘டெப்கோ’ என்ற நிறுவனத்தினராவர் நவம்பர் மாதம் மீட்பு பணியை செய்ய உள்ளனர்.\n\nஅணு உலை வளாகத்தை சுத்தம் செய்ய 40 ஆண்டுகள் ஆகும். இதற்கான செலவு 11 பில்லியன் டாலர்கள் தேவைப்படும்.\n"}
{"id": "196283", "url": "https://ta.wikipedia.org/wiki?curid=196283", "title": "மம்மியூர் கிருஷ்ணகுட்டி நாயர்", "text": "மம்மியூர் கிருஷ்ணகுட்டி நாயர்\n\nமம்மியூர் கிருஷ்ணகுட்டி நாயர் என்பவர் கேரளத்தில் சுவர் ஓவியங்களில் வரையும் கலைஞர்களில் ஒருவர், கோயில்களில் சுவரோவிங்களை வரைந்துள்ளார். சித்திரைத் திருநாளினது படத்தையும் வரைந்துள்ளார். குருவாயூர் தேவஸ்தம் மியூரல் பெயிண்டிங் இன்ஸ்டிடியூட்டை நிறுவியவர். .\n\nSection::::வாழ்க்கைக்குறிப்பு.\nகுருவாயூர்க்கு அருகில் உள்ள மம்மியூரில் பிறந்தார். இத்தேஹத்தினது மேல்னோட்டத்தில் குருவாயூர் கோயில் கழகம் தொடங்கிய சுவர்பட கேந்திரம் என்ற கழகத்திற்கு சுவர்படங்கள் குறித்த ஆலோசனை வழங்கினார். மம்மியூர் சிவன் கோயில் மீண்டும் புனரமைக்கப்பட்ட போது, இவரும் இவரது சீடர்களும் கோயில் சுவர்களில் வண்ணப் படங்கள் வரைந்துள்ளனர்.\n\n\n\n"}
{"id": "196298", "url": "https://ta.wikipedia.org/wiki?curid=196298", "title": "அலெக்சி போப்போகிரேப்சுகி", "text": "அலெக்சி போப்போகிரேப்சுகி\n\nஅலெகிசி போப்போகிரேப்சுகி என்பவர் உருசியத் திரைப்பட இயக்குனர் ஆவார். இவர் இயக்கிய இந்த கோடைக்காலத்தை எப்படிக் கழித்தேன் என்ற திரைப்படம் 60வது பன்னாட்டுத் திரைப்பட விழாவில் கோல்டன் பியர் விருதிற்கு பரிந்துரைக்கப்பட்டது.. 2010 ஆம் ஆண்டு லண்டன் திரைப்படவிழாவில் சிறந்த திரைப்படத்திற்கான விருதினைப் பெற்றது \n\n"}
{"id": "196302", "url": "https://ta.wikipedia.org/wiki?curid=196302", "title": "பாஞ்ச்சிர் மாகாணம்", "text": "பாஞ்ச்சிர் மாகாணம்\n\nபாஞ்ச்சிர் (த‌மிழில் \"ஐந்து சிங்க‌ங்க‌ள்\" பாரசீக மொழி:پنجشیر) என்பது ஆப்கானிஸ்தானின் 34 மாகாணங்களில் ஒன்று.இம்மாகாண‌ம் 512 கிராம‌ங்க‌ளை உள்ள‌ட‌க்கிய‌து. இம்மாகாணத்தின் மொத்த மக்கட்தொகை 2013 ஆம் ஆண்டில் கிட்டத்தட்ட 1,46,100 ஆகும். இங்கு வசிப்பவர்களில் பெரும்பாலோனர் தஜிக், ஹஸாரா, பாஸி, நூரிஸ்தானி, ஹில்ஸாய் பஷ்தூன் மேலும் சில சிறுபான்மையினார் உள்ளனர். டாரி பெர்சியன் என்பது முக்கிய மொழி ஆகும். அதற்குப்பின் பாரசீக மொழி முக்கியமான ஒன்றாகும். சுன்னி இன மக்கள் அதிக அளவில் இருக்கின்றனர்.\n\n\n\n"}
{"id": "196319", "url": "https://ta.wikipedia.org/wiki?curid=196319", "title": "ஒசாமா (திரைப்படம்)", "text": "ஒசாமா (திரைப்படம்)\n\n\"'ஒசாமா\" (ஆங்கிலம்: Osama, பாரசீக மொழி: (اسامه‎) என்பது பாரசீக மொழித் திரைப்படம் ஆகும். இத்திரைப்படம் 2003 ஆம் ஆண்டு ஆஃப்கானிஸ்தான் இயக்குனர் சித்திக் பார்மாக் என்பவரால் இயக்கப்பட்டது. இத்திரைப்பட இருவாக்கத்திற்கு ஈரானிய இயக்குனர் மோசன் மக்மால்பஃப் உதவி புரிந்தார்.\nSection::::கதை.\nஆப்கானிஸ்தானை தலிபான்கள் ஆட்சி செய்த போது பெண்கள் வேலைக்குச் செல்வது தடை செய்யப்பட்டிருந்தது. இச்சூழ்நிலையில் மூன்று பெண்களை மட்டுமே கொண்ட குடும்பம் ஒன்று வாழ்க்கையை நடத்த சிரமப்பட்டது. பாட்டி, அம்மா, மகள் ஆகியோரைக் கொண்ட குடும்பம் அது. பாட்டியின் கணவரும், அம்மாவின் கணவரும் ஆஃப்கானில் சோவியத் ஊடுருவல் போரின் போது கொல்லப்பட்டனர். சிறுமியான மகள் ஆண் வேடமிட்டு வேலைக்குச் செல்கிறார். தாலிபான்கள் தங்களின் படைக்கு ஆட்கள் தேர்வு செய்யும் போது சிறுமியைப் பெண் எனக் கண்டு பிடித்து அவளை ஏற்கனவே மூன்று மனைவிகள் உள்ள ஒரு முதியவரைத் திருமணம் செய்து கொள்ளுமாறு தண்டனை வழங்குகின்றனர்.\n\nதிரைப்பட விழாக்களில் பல விருதுகளைப் பெற்றது.\n"}
{"id": "196323", "url": "https://ta.wikipedia.org/wiki?curid=196323", "title": "கதிர்ப்பாத்திரம்", "text": "கதிர்ப்பாத்திரம்\n\nகதிர்ப்பாத்திரம் () என்பது கத்தோலிக்க திருச்சபை, பழைய கத்தோலிக்கம் மற்றும் ஆங்கிலிக்கம் ஆகிய சபைகளில் அருள்பொழிவு செய்யப்பட்ட நற்கருணையினை நற்கருணை ஆராதனைக்காகவோ அல்லது நற்கருணை ஆசீரின் போதோ மக்களுக்கு காட்ட பயன்படுத்தப்படும் ஒரு வகை திருப்பாத்திரம் ஆகும். நடுக் காலத்தில் புனிதர்களின் அருளிக்கங்களை மக்களுக்கு காட்ட இவ்வகை பாத்திரங்கள் பயன்பட்டன. ஆயினும் தற்காலத்தில் இவை பெரிதும் நற்கருணையினைக் காட்டவே பயன்படுத்தப்படுகின்றன. இது ஆங்கிலத்தில் \"Monstrance\" என அழைக்கப்படுகின்றது. இதன் மூலச்சொல்லான \"monstrare\" என்னும் இலத்தீன் சொல்லுக்கு \"காட்டுதல்\" என்று பொருள்.\n"}
{"id": "196324", "url": "https://ta.wikipedia.org/wiki?curid=196324", "title": "கோதாபயன்", "text": "கோதாபயன்\n\nகோதாபயன், கோத்தபயா, கோதாபய, கோதாபயா போன்ற பெயர்கள் இலங்கையில் உள்ள சிங்கள மக்களுக்கு வைக்கப்படும் பெயராகும். இது முன்னொட்டுப் பெயராகவும் வருவதுண்டு.\n\n"}
{"id": "196325", "url": "https://ta.wikipedia.org/wiki?curid=196325", "title": "கவுரி ருக்மிணி பாயி", "text": "கவுரி ருக்மிணி பாயி\n\n﻿\n\nஆயில்யம் திருநாள் கவுரி ருக்மிணி பாயி ஆற்றிங்கல் அரசி (1815 - \n1837). திருவிதாங்கூர் அரசின் அரசியாவார். சங்கனாச்சேரி லட்சுமிபுரம் கொட்டாரத்தில் ராஜ ராஜவர்மா வலிய கோயித்தம்புரானின் மூத்த மகளாகப் பிறந்தார். சங்கீதத்தினது சக்கரவர்த்தியும் அரசரும் ஆன சுவாதித் திருநாள் ராமவர்மா இவருடைய இளைய சகோதரன் ஆவார்.\n"}
{"id": "196331", "url": "https://ta.wikipedia.org/wiki?curid=196331", "title": "நற்கருணை சிமிழ்", "text": "நற்கருணை சிமிழ்\n\nநற்கருணை சிமிழ் () என்பது ஒரு சிறிய வட்டவடிவான கொள்கலன் ஆகும். இது கத்தோலிக்கம், பழைய கத்தோலிக்கம் மற்றும் ஆங்கிலிக்கம் ஆகிய சபைகளில் அருள்பொழிவு செய்யப்பட்ட நற்கருணையினை நோயாளிகளுக்கோ அல்லது இறக்கும் தருவாயில் இருப்பவருக்கோ எடுத்து செல்ல பயன்படும் ஒரு பாத்திரம் ஆகும். இது பொதுவாக உள்ளங்கை அளவானதாகவும், குறைந்த எடை உடையதாகவும் இருக்கும். இதனைப்பயன்படுத்த எடுத்து செல்லும் போது இதனை ஒரு சிறிய பையில் இட்டு குருவின் கழுத்தில் கயிறினால் தொங்கவிடுவர். தவறுதலாக நற்கருணையினை தொலைக்காமல் இருக்க இவ்வாறு செய்யப்படுகின்றது. நற்கருணை பேழையிலிருந்து இது அளவிலும் பயன்பாட்டிலும் வேறுபட்டதாகும்.\n\nஇது ஆங்கிலத்தில் \"Pyx\" என அழைக்கப்படுகின்றது. இதன் மூலச்சொல்லான \"pyxis\" என்னும் இலத்தீன் சொல் கிரேக்க சொல்லான \"πυξίς\"இல் இருந்து ஒலிபெயர்க்கப்பட்டது. பாக்ஸ் மர கொள்கலன் என்பது இதன் பொருள்.\n\nSection::::வரலாறு.\nபண்டைய காலத்தின் பிற்பகுதியில் கிழக்கில் நற்கருணையினை புறா வடிவ கலனில் தொங்கவிடும் வழக்கில் இருந்து இக்கலம் உருவானது என்பர். இது பிரான்சு நாட்டில் வழக்கில் இருந்தது என்பதற்கு பல ஆதாரங்கள் உள்ளன.\n"}
{"id": "196332", "url": "https://ta.wikipedia.org/wiki?curid=196332", "title": "பார்வதி பாயி", "text": "பார்வதி பாயி\n\nஅரசி பரணி திருநாள் பார்வதி பாயி (பிறப்பு:1850). ஆற்றிங்கல் அரசி ஆவார். \nSection::::வாழ்க்கைக் குறிப்பு.\nமாவேலிக்கரை உற்சவ மடம் கொட்டாரத்தில் பரணித் திருநாளின் இரண்டாவது மகளாக, 1850 ஆம் ஆண்டு பிறந்தார்.\n"}
{"id": "196334", "url": "https://ta.wikipedia.org/wiki?curid=196334", "title": "உமாகேரளம்", "text": "உமாகேரளம்\n\nஉமாகேரளம் என்பது ﻿﻿மகாகவி உள்ளூர் பரமேசுவர அய்யரின் எழுதிய காவியம். திருவிதாங்கூரின் வரலாற்றுடன் தொடர்புடைய நிகழ்வுகளை கொண்ட கதை இதில் 19 சருக்கங்களும் இரண்டாயிரத்திற்கும் மேற்பட்ட சுலோகங்களும் உள்ளன. 1913 ஆம் ஆண்டு முதன்முதலாக நூல்வடிவில் வெளியானது கருமாரப்சொல்ட் வாசுதேவன் நம்புதிரிப்பாடு 1981-ல் இதற்கு உரை எழுதியுள்ளார். \n"}
{"id": "196336", "url": "https://ta.wikipedia.org/wiki?curid=196336", "title": "ஹலோ எப். எம்", "text": "ஹலோ எப். எம்\n\nஹலோ எப்.எம் (106.4 MHz, Hello FM) என்பது தமிழகத்தின் பல்வேறு பகுதிகளில் இருந்து ஒலிபரப்படும் பண்பலை வானொலி நிலையம் ஆகும். இது சென்னையைச் சேர்ந்த மலர் பதிப்பகம் நிறுவனத்தால் நடத்தப்படுகிறது. அதிர்வெண் பட்டை 106.4 MHz ஐ பயன்படுத்த அனுமதிக்கப்பட்டுள்ளது. 2006 ஆம் ஆண்டு முதல் சென்னை மற்றும் கோயம்புத்தூரில் இருந்து நிகழ்ச்சிகள் ஒலிபரப்பப்படுகிறது. 2007 ஆம் ஆண்டில் புதுச்சேரி மற்றும் தமிழகத்தின் மற்ற நகரங்களான மதுரை, திருச்சி, திருநெல்வேலி, மற்றும் தூத்துக்குடியிலும் இதன் சேவையை விரிவுப்படுத்தியது. \n\n\n\n"}
{"id": "196337", "url": "https://ta.wikipedia.org/wiki?curid=196337", "title": "ஷாகித் (திரைப்படம்)", "text": "ஷாகித் (திரைப்படம்)\n\n﻿\nஷாகித் என்பது 2012 ஆம் ஆண்டு வெளியான இந்தித் திரைப்படம் ஆகும். கொல்லப்பட்ட ஷாகித் ஆசுமி என்பவரது கதையை மையப்படுத்தி எடுக்கப்பட்டது. ஹன்சல் மேத்தா இயக்கியுள்ளார் ரொறன்றோ பன்னாட்டுத் திரைப்பட விழாவிலும், சிட்டி டூ சிட்டி பிரோக்ராம்-2012 ஆகியவற்றிலும் பங்கெடுத்துள்ளது. இது அக்டோபர் 18, 2013 அன்று வெளியானது \n\nSection::::கதை சுருக்கம்.\nதன்னைச் சுற்றி நடக்கும் அவலங்களைக் காணப் பொறுக்காத ஒரு ஏழை இஸ்லாமிய இளைஞன் தான் இந்த ஷாஹித். ஒரு நாள் தன் வீட்டருகில் நடக்கும் கலவரத்தைக் கண்டு அலரும் ஷாஹித் வீட்டைவிட்டு ஓடி ஒரு தீவிரவாத இயக்கத்தில் சேர்கிறான். அங்கு நடக்கும் கோர நிகழ்வுகளைக் கண்டு திரும்பத் தன் வீட்டிற்கு வர அவனை ஒரு தீவிரவாதியென முத்திரை குத்துகிறது இந்த சமுதாயம். அதனால் ஏழு வருட கடுங்காவல் திகார் ஜெயிலில்.\n\nஜெயிலில் கிடைத்த நல்ல நண்பரின் (கே.கே.மேனன்) உதவியுடன் சட்டத்துறையில் பட்டம் பெற்று சட்ட வல்லுனராகிறான். சிறை வாசம் அவரது வாழ்க்கைப் பாதையை மாற்றியமைக்கிறது. வசதியில்லாதவர்களின் சட்டத் தேவைகளை ஆதாயமின்றி எடுத்து நடத்துகிறார்.\n\nநாட்டில் ஏற்படும் தொடர் குண்டுவெடிப்பு சம்பவங்களில் தன்னைப் போன்ற அப்பாவிகள் தீவிரவாதிகள் என சித்தரிக்கப்படுவதை எதிர்த்து அவர்களுக்காக போராடும் நாயகன். இதனால் எதிர்ப்புகள், கொலை மிரட்டல்கள் என பல்வேறு ஆபத்துகளை எதிர் கொள்கிறார். தான் விரும்பி மணந்த மனைவியுடனும் சந்தோஷமாக வாழ்க்கை நடத்த நேரமில்லாது சட்டத்தை சவாலாக எடுத்து வாழ முயற்சித்து தன் வாழ்க்கையை தொலைக்கிறார் இந்த ஷாஹித்.\n\n"}
{"id": "196338", "url": "https://ta.wikipedia.org/wiki?curid=196338", "title": "மிகிந்தலை", "text": "மிகிந்தலை\n\nமிகிந்தலை (\"Mihintale\", ), இலங்கையில் உள்ள எச்சக்குன்றுகளில் ஒன்றாகும். ஆயிரக்கணக்கான ஆண்டுகளாக தொடர்ந்து ஏற்படும் இயற்கை அனர்த்தங்களினால் மண் உள்ளீர்க்கப்பட்டு, இத்தகைய எச்சக்குன்றுகள் உருவாகின்றன. மகிந்த தேரரின் வருகைக்குப் பின் இந்த எச்சக்குன்றுகள் புண்ணிய இடமாக மாற்றம் பெற்றன. இதனால், வரலாற்றுச் சிறப்பு மிக்க நினைவுச் சின்னங்கள், புதை பொருட்கள் என்பன இங்கு காணப்படுகின்றன. இவை அனுராதபுரக் காலப்பகுதிக்கு உரியவையாகும். வரலாற்றுச் சிறப்பு மிக்க மிகிந்தலை ஒரு சரணாலயம் ஆகும். இது அநுராதபுரத்திலிருந்து 8 கிலோ மீற்றர் கிழக்கு நோக்கி அமைந்துள்ளது. இதன் அமைவிடம் வடக்கில் 80 பாகை ஆகவும் அநுராதபுரம் மாவட்டத்தில் உள்ள தனிமையான மலைக்குன்றுப் பகுதியாகவும் காணப்படுகின்றது. இதில் மிகிந்தலை மலை, எத்வெகர மலை, ஆனைக்குட்டி மலை மற்றும் ராஜகலலென மலை ஆகிய நான்கு மலைகள் உள்ளடங்கியுள்ளன. ஆயினும், பண்டைய காலத்தில் 'மிஸ்ஸக்க பவ்வ' என்ற பொதுப்பெயரால் இது அழைக்கப்பட்டிருந்தது. இந்த மலை 1,000 அடிகளைவிடக் குறைந்தது. மலையின் அனைத்துப் பகுதிகளிலும் கற்பாறைகள், கற்குன்றுகள் போன்றவை காணப்படுகிண்றன. இந்த மலைத் தொடர்ச்சி வடகிழக்குத் திசையை நோக்கிச் செல்கின்றது.\n\nSection::::வரலாற்றுப் பின்னனி.\nபொசென் போயா தினத்தன்று அசோகச் சக்கரவர்த்தியின் மகனான மஹிந்த தேரர் இலங்கைக்கு வந்ததாகவும் தேவநம்பிய தீசன் மான் வேட்டைக்குச் சென்றபோது மஹிந்த தேரரை இங்கு வைத்தே சந்தித்ததாகவும் அதன் பின் சிறிது நேரம் நடந்த போதனையின் பின்பிலிருந்து இலங்கையில் பௌத்த மதத்தை தேவநம்பியதீச மன்னனிடம் அறிமுக்கப்படுத்தியதாகவும் மகாவம்சம் கூறுகின்றது.\nSection::::பாறை வகைகள்.\nஅநுராதபுரம் ஒரு சமவெளி நிலப்பகுதியாகும். இவ்வாறான பகுதியில் தனிமையான மலைப்பகுதி உருவாவதற்கு உள்ளீர்க்கப்படும் இயற்கை மாறுபாடுகளே காரணமாகின்றன. இங்கு பலவிதமான பாறை வகைகள் அடங்கியுள்ளன. கருங்கல், படிகக்கல் மற்றும் தீப்பாறை என்பன இந்தப் பாறை வகைகளில் சிலவாகும். மேலும், \"சந்திரகாந்தம்\" என்ற பாறை வகை இங்குள்ள பாறை வகைகளில் மிகவும் சிறப்பு மிக்கதாகும். இந்தப் பாறை வகையானது, பெல்ஸ்பார் கனிமத்தால் உருவானதாகும். பொதுவாக கருங்கல்லுடன் கலந்து பெல்ஸ்பார் கனிமம் காணப்படுகிண்றது. அத்துடன் இந்தமலைப்பகுதியில் குகைகள் அதிகமாகவே காணப்படுகின்றன. பாறைகளில் ஏற்படும் இயற்கை மாறுதல்களாலேயே, இவ்வாறான குகைகள் உருவாகின்றன.\n\nSection::::தாவரங்கள்.\nஉலர் வலயங்களுக்குரிய தாவர வகைகளையே இங்கு காணக்கூடியதாக உள்ளது. அதற்கமைய, சிறிய இலைகளைக் கொண்ட உயரமற்ற மற்றும் முட்புதர்கள், கள்ளித் தாவரங்கள் இங்கு அதிகம் வளர்கின்றன. அத்துடன், பல்வேறு விதமான மரங்களையும் மிகிந்தலைக் குன்றுப்பகுதியில் அதிகமாகக் காணக்கூடியதாகவுள்ளது. முன்னர் இப்பகுதி அடர்ந்த காட்டுப்பகுதியாகவே இருந்துள்ளது. அக்காலகட்டங்களில் மாமரங்கள் அதிகம் காணப்பட்டதால், இப்பகுதி 'அம்பஸ்தலய' என்று அழைக்கப்பட்டது.\n\nSection::::வனவிலங்குகள் உள்ள காடு.\nஉலர் வலயத்திற்கே உரிய விலங்குகள் இங்கு வசிக்கின்றன. மிகிந்தலையை சூழவுள்ள வனாந்தரப்பகுதி மிகிந்தலை சரணாலயப்பகுதிக்குச் சொந்தமானதாகும். யானைகள், மான்கள், மரைகள், காட்டுப்பன்றிகள் எலி இனங்கள், மயில்கள், முயல்கள் மற்றும் சிறுத்தைகள் ஆகிய விலங்கினங்கள் இங்கு அதிகமாக வாழ்கின்றன. தேவநம்பியதீச மன்னன் மான் வேட்டைக்காக இக்காட்டுப் பகுதிக்குச் சென்றதாகவும், அப்போதே மகிந்த தேரரைச் சந்தித்ததாகவும் வரலாறு கூறுகின்றது.\n\n\n"}
{"id": "196342", "url": "https://ta.wikipedia.org/wiki?curid=196342", "title": "ஹாரி", "text": "ஹாரி\n\nஹாரி என்னும் பெயரில் உள்ள கட்டுரைகள் கீழே தரப்பட்டுள்ளன.\n"}
{"id": "196343", "url": "https://ta.wikipedia.org/wiki?curid=196343", "title": "ஜஸ்டின்", "text": "ஜஸ்டின்\n\nஜஸ்டின் என்ற பெயரில் உள்ள கட்டுரைகள்:\n"}
{"id": "196344", "url": "https://ta.wikipedia.org/wiki?curid=196344", "title": "ஜாக்", "text": "ஜாக்\n\nஜாக் என்ற பெயரில் தொடங்கும் கட்டுரைகள்:\n"}
{"id": "196349", "url": "https://ta.wikipedia.org/wiki?curid=196349", "title": "ஜான் டேவிஸ்", "text": "ஜான் டேவிஸ்\n\n"}
{"id": "196358", "url": "https://ta.wikipedia.org/wiki?curid=196358", "title": "குறிச் சார்பு", "text": "குறிச் சார்பு\n\nகணிதத்தில் குறிச் சார்பு (\"sign function\" or \"signum function\") என்பது மெய்யெண்களின் மீது வரையறுக்கப்பட்ட ஒரு ஒற்றைச் சார்பு. இச்சார்பு இதற்கு உள்ளீடாகத் தரப்படும் மெய்யெண்ணுக்கு வெளியீடாக அதன் குறியைத் (+1 அல்லது -1) தருகிறது. குறிச் சார்பு பெரும்பாலும் sgn எனக் குறிக்கப்படுகிறது.\n\nSection::::வரையறை.\n\"x\" என்பது ஒரு மெய்யெண் எனில் குறிச் சார்பின் வரையறை:\n\n\nSection::::பண்புகள்.\n\"x\" ஏதேனுமொரு மெய்யெண் எனில்,\n\nஎனவே \"x\" பூச்சியமற்ற மெய்யெண் எனில்,\n\n\nSection::::சிக்கலெண்களில்.\nகுறிச் சார்பை சிக்கலெண்களுக்குப் பொதுமைப்படுத்தலாம்.\nfor any \"z\" ∈ formula_6 \n\nதரப்பட்ட சிக்கலெண் \"z\" இன் குறிச் சார்பின் சார்பலன் சிக்கலெண் தளத்தில் அலகு வட்டத்தின் மீது \"z\" க்கு மிக அருகாமையில் அமையும் ஒரு புள்ளி. \n\n\"z\" ≠ 0 எனில்,\n\"z\" = 0 க்கு குறிச் சார்பு பின்வருமாறு வரையறுக்கப்படுகிறது: \n\n"}
{"id": "196360", "url": "https://ta.wikipedia.org/wiki?curid=196360", "title": "ஜான்", "text": "ஜான்\n\nஜான் என்ற பெயரில் தொடங்கும் கட்டுரைகள்:\n"}
{"id": "196362", "url": "https://ta.wikipedia.org/wiki?curid=196362", "title": "பாவ்லோ பிரையர்", "text": "பாவ்லோ பிரையர்\n\nபாவ்லோ பிரையர் (\"Paulo Freire\") ஒரு பிரேசிலியக் கல்வியாளர், மெய்யியலாளர். கற்பிக்கும்கலையில் நுண்ணாய்வுடைய திறனுடன் பல புத்தகங்கள் எழுதியுள்ளர். ஒடுக்கப்பட்டவர்களின் விடுதலைக்கான கல்வி முறை என்கிற புத்தகம் அவரது சிறந்த படைப்பாக கருதப்படுகிறது. இப்புத்தகமே ஒடுக்கப்பட்டவர்களின் விடுதலைக்கான கல்வி முறை இயக்கத்தின் அடித்தளமாகவும் அமைந்தது.\n\nSection::::ஆரம்ப வாழ்க்கை.\nபாவ்லோ பிரையர் 1921 ஆம் ஆண்டில் பிரேசிலில் பிறந்தார். உலகத்தின் மிகப்பெரும் பொருளாதார மந்தம் 1930களில் ஏற்பட்ட நேரம் இவரது குடும்பத்தையும் பாதித்தது . அந்த நேரம் கடும் பசியும் பட்டினியும் பாவ்லோ பிரையரை வாட்டியது. இந்த வறுமையின் காரணமாக அவரது படிப்பு நான்கு ஆண்டுகள் தாமதப்பட்டது. அந்த நேரத்தில் அவர் அருகாமையில் இருந்த சேரியில் வசிக்கும் சிறுவர்களுடன் கால்பந்து விளையாடியபடியே கழித்தார். இந்த சேரியில் இருக்கும் சிறுவர்களுடன் அவர் மிகுந்த நட்புடன் இருந்த காலத்தில் தான் அவர் ஏராளமான விஷயங்களை கற்றார். கற்றல் என்பது வேறு படிப்பு என்பது வேறு என்பதை அங்கு உணர்கிறார் பாவ்லோ பிரையர்.பசிக்கும் படிப்புக்கும் உள்ள தொடர்புகளைப் பற்றி சிந்திக்கும் பாவ்லோ பிரையர் , வகுப்பறையில் ஒருவன் பட்டினியாக அமர்ந்திருந்தால், நிச்சயமாக அவனுக்கு அங்கு நடத்தப்படும் பாடங்கள் புரியாது, அது புரியாததற்கு காரணம் அவன் மந்தமானவனோ, அல்லது படிப்பில் ஆர்வம் குறைவானவனோ என்பது அல்ல என்கிறார் பாவ்லோ பிரையர்.\nSection::::தொழில்முறை வாழ்க்கை.\n1943ல் பாவ்லோ பிரையர் சட்டம் பயின்றார். 1946ல் அவர் சமூகப் பணி - கல்வித் துறையின் இயக்குநராக நியமிக்கப்பட்டார். 1961ல் கலாச்சாரத்துறையின் இயக்குநரானார். 1964ல் அங்கு நடந்த ராணுவ ஆட்சியின் போது 70 நாட்கள் சிறையில் அடைக்கப்பட்டார். அதன் பின் சிறிது நாட்கள் பொலிவியாவில் இருந்து விட்டு பிறகு சிலியில் கிரிஸ்துவ ஜனநாயக விவசாய சீர்திருத்த இயக்கம் மற்றும் ஐக்கிய நாடுகள் சபையின் உணவு மற்றும் விவசாய அமைப்பு ஆகியவற்றில் ஐந்து ஆண்டுகள் வேலை செய்தார்.\n\nSection::::நூல்கள்.\n1967ல் விடுதலையின் ஆயுதமான கல்வி (Education as the Practice of Freedom) என்கிற அவரது முதல் நூல் வெளியானது. 1968ல் அவரது ஒடுக்கப்பட்டவர்களின் விடுதலைக்கான கல்வி (Pedagogy of the Oppressed) நூல் வெளியானது. போர்த்துகீசிய மொழியில் வெளியான இந்த நூல் 1970ல் தான் ஆங்கிலத்தில் மொழியாக்கம் செய்யப்பட்டது.\n\nSection::::இறப்பு.\nபாவ்லோ பிரையர் மே 2, 1997 இல் இதய கோளாறு காரணமாக இறந்தார்.\n\n\n\n"}
{"id": "196363", "url": "https://ta.wikipedia.org/wiki?curid=196363", "title": "ஜார்ஜ்", "text": "ஜார்ஜ்\n\nஜார்ஜ் (அல்லது ஜியார்ஜ்) என்னும் பெயரில் தொடங்கும் கட்டுரைகள்:\n"}
{"id": "196370", "url": "https://ta.wikipedia.org/wiki?curid=196370", "title": "உயிர் உரம்", "text": "உயிர் உரம்\n\nஉயிர் உரம் (Biofertilizer) என்பது உயிருள்ள நுண்ணுயிரிகளை கொண்ட மண் ஊட்டப்பொருள் ஆகும், இதை மண், விதை மற்றும் தாவரங்களில் பயன்படுத்தினால், மண்ணின் வேர் உயிர்கோளம் (ரைஸோஸ்பியர்) அல்லது தாவரத்தின் உட்பகுதிகளில் குடியேற்றம் செய்ய்யும். மேலும் இவ்வுயிருரம் தாவரங்களுக்கு முதன்மை ஊட்டச்சத்தை அளிக்கிறது (அல்லது), ஊட்டச்சத்து கிடைக்கும் தன்மையை அதிகரித்து வளர்ச்சியை ஊக்குவிக்கிறது.\n\nSection::::உயிர் உரப் பண்புகள்.\nஉயிர் உரங்கள் தழைச்சத்தை (நைட்ரஜன்) வேர்முடிச்சில் பொருத்துதல், மணிச் சத்தைக் கரைத்தல் (பாஸ்பரஸ் solubilizing), ஆகிய இயற்கை முறைகள் மூலம் சத்துக்களைச் சேர்க்கும், மற்றும் வளர்ச்சி ஊக்குவிக்கும் பொருட்களை உருவாக்கி அதன் மூலம் தாவர வளர்ச்சியைத் தூண்டும். இரசாயன உரங்கள் பயன்பாட்டை உயிர் உரங்கள் குறைக்குமென்பது உறுதி. உயிர் உரங்களிலுள்ள நுண்ணுயிர்கள் மண் இயற்கை ஊட்டச்சத்து சுழற்சியை மீட்டு மற்றும் மண் கரிமபொருட்களை அதிகரிக்கும்.\n\nஉயிர் உரங்கள் பயன்பாடு மூலம், செடிகள் ஆரோக்கியமாக வளரும், அதே சமயம் பேண்தகைமை மற்றும் மண் சுகாதாரம் அதிகரிக்கும். அவைகளுக்கு பற்பல உபயோகங்கள் இருப்பதால், இது போன்ற நன்மை விளைவிக்கும் பாக்டீரியாக்களுக்கு தகுந்த அறிவியல் பெயர் \"தாவர வேர் வளர்ச்சி ஊக்குவிக்கும் பாக்டீரியாக்கள் (அ) ரைசோபாக்டீரியா (rhizobacteria) ஆகும். எனவே, அவை மண் வளத்தை மெருகேற்றவும் மற்றும் நுண்ணுயிர் மற்றும் அவற்றின் துணைப்பொருட்களினால் கரிம சத்து அளிப்பதன் மூலம் தாவர ஊட்டச்சத்து தேவைகளை நிறைவேற்ற மிகவும் சாதகமானதாக இருக்கின்றன. ஆகவே, உயிர் உரங்கள் மண்ணை கெடுக்கும் எந்த இரசாயன பொருட்களையும் கொண்டிருக்காது.\n\nஉயிர் உரங்கள் சூழல் நட்பு மிக்க கரிம விவசாய உள்ளீட்டை வழங்கும் மற்றும் ரசாயன உரம்களை விட குறைந்த செலவாகும். உயிர் உரங்களான ரைசோபியம், அஸோடோபாக்டர், அசோஸ்பைரில்லம் மற்றும் நீல பச்சை பாசி (நீபபா) ஆகியவை பல காலமாக உபயொகத்தில் உள்ளன. ரைசோபியம் இனோக்குலண்ட் முடிச்சு பயிர்களுக்கு பயன்படுத்தப்படுகிறது. அஸோடோபாக்டர் கோதுமை, சோளம், கடுகு, பருத்தி, உருளைக்கிழங்கு மற்றும் இதர காய்கறி பயிர்களுக்கு பயன்படுத்தலாம். அசோஸ்பைரில்லம் inoculations பெரும்பாலும் சோளம், கம்பு, சோளம், கரும்பு, கோதுமை ஆகியவற்றிற்கு பரிந்துரைக்கப்படுகிறது.\n\nபொது நீலநுண்ணுயிர் பேரினமாகிய, நாஸ்டாக் (Nostoc), அனபீனா (Anabaena), டோலிபொத்ரிக்ஸ் (Tolypothrix), அலொசிரியாவை (Aulosira) சேர்ந்த நீலப் பச்சைப் பாசி, வளிமண்டல நைட்ரஜனை பொறுத்தமட்டும் மேட்டுநில மற்றும் தாழ்வுநில சூழ்நிலையில் வளர்ந்த நெற்பயிர் சாகுபடியை ஊட்டம் செய்யப்பயன்படுகின்றன. அனபீனா (Anabaena) தண்ணீர் பன்னம் அசோலாவுடன் இணைந்து 60 கிலோ / ஹெக்டர் / பருவம் வரை நைட்ரஜன் அளிப்பதுடன் மண்ணிற்கு உயிர்ம பொருட்களை மிகுதிபடுத்துகிறது . [1]\n\n\"பான்சியா அக்லொமெரான்ஸ்\" (\"Pantoea agglomerans\") திரிபு P5 அல்லது \"சூடோமோனாஸ் புட்டிடா\" திரிபு P13 என அழைக்கப்படும் பாஸ்பேட்டை கரைக்கும் பாக்டீரியாக்களால் கரிம மற்றும் கனிம பாஸ்பேட் ஆதாரங்களில் இருந்து கரையாத பாஸ்பேட்டை கரைக்க முடியும்.. உண்மையில், Fe, Al, Ca அவைகளின் தாதுக்கள் அல்லது கரிம அமிலங்கள், மண்ணில் கிடைக்கும் பாஸ்பேட்டை முடக்கி அதன் விகிதத்தை (பி) தாவரங்களின் தேவையின் கீழே குறைத்து விடுகின்றன. கூடுதலாக, இரசாயன பி உரங்களும் முடக்கபடுகின்றன. இதனால் தாவரங்கள் 20%க்கு குறைவான உரத்தையே உறிஞ்சிக்கொள்கின்றன. எனவே, பி குறைபாட்டின் காரணமாகவும், ரசாயன பாஸ்பரஸ் பயன்படுத்துவதினால் ஏற்படும் சுற்றுச்சூழல் பாதிப்பின் காரணமாகவும் புது விதமான பாஸ்பேட் உரங்களை உலகம் நாடுகிறது. இவைகளை பாஸ்பேட்களைக் கரைக்கும் பாக்டீரியா (அ) பாஸ்பேட் உயிர் உரம் என்றும் அழைக்கிறோம்.\n\nSection::::நன்மைகள்.\nஉயிர் உரம் பின்வரும் நன்மைகளை வழங்குகிறது: \nஉயிரி உரங்களின் சில முக்கிய பிரிவுகள் \n\n= பயன்படுத்தும் விதம் =\nசாதாரணமாக 20 கிலோ விதைகளுக்கு 200 கிராம் ரைசோபியத்தை சோற்றுக்கஞ்சியுடன் கலந்து விதை நேர்த்தி செய்து ஒரு நாள் கழித்து விதைக்க வேண்டும். இப்படி செய்வதன் மூலம் அதிக மகசூல் கிடைக்கிறது. மேலும் 3-ல் ஒரு பங்கு உரத் தேவையும் குறைகிறது.\n\n\nதொடர்ந்து 4 பருவங்களுக்கு இந்த பாசியை வயலில் இட்டால் தானாக வளர்ந்து பெருகத் தொடங்கி விடும். இதன் மூலம் 25 சதவீதம் ரசாயன உரத்தை சேமிக்கலாம். அதில் தழைச்சத்து மட்டுமின்றி அமினோ அமிலங்கள், வைட்டமின்கள் போன்றவையும் உள்ளன. மேலும் மணிச் சத்தை கரையச் செய்து நெற்பயிருக்கு அளிக்கிறது.\n\nஉயிர் உரங்கள் விநியோகம்: உழவர்கள் இந்த உயிர் உரங்களை பரிந்துரைகளின்படி பயன்படுத்தினால் தழை, மணி போன்ற சத்துகள் கொண்ட ரசாயன உரங்களின் தேவையை குறைத்து அதிக மகசூல் பெறலாம்.\n\n= கிடைக்குமிடம் =\nஅனைத்து வேளாண்மை விரிவாக்க மையங்களிலும் இந்த வகை உயிர் உரங்கள் அந்தந்த சாகுபடி பயிர்களின் தேவைக்கேற்ப இருப்பு வைத்து விநியோகிக்கப்படுகிறது. சிலவகை உயிர் உரங்களுக்கு 50 சதவீத மானியமும் வழங்கப்படுகிறது. இதைத்தவிர பெங்களூரில் உள்ள இந்திய வேளாண்மை ஆராய்ச்சிக் கழகத்தின் கீழ் இயங்கும் என்.பி.ஏ.எம். யில் பெறலாம்.\n\nSection::::காண்க.\nEndophyte \nMicrobial inoculanthttps \n\n"}
{"id": "196400", "url": "https://ta.wikipedia.org/wiki?curid=196400", "title": "எஸ். ஆர். கனகநாயகம்", "text": "எஸ். ஆர். கனகநாயகம்\n\nசுப்பையா இரத்தினசிங்கம் கனகநாயகம் (\"Suppiah Ratnasingham Kanaganayagam\", 16 மே 1904 – 15 மே 1989) இலங்கைத் தமிழ் அரசியல்வாதியும், வழக்கறிஞரும், இலங்கை செனட் சபையின் முன்னாள் உறுப்பினரும் ஆவார்.\n\nSection::::ஆரம்ப வாழ்க்கை.\nகனகநாயகம் 1904 மே 16 இல் பிறந்தவர். இவர் இலங்கையின் யாழ்ப்பாணக் குடாநாட்டில் சங்கரத்தை என்ற ஊரில் பிறந்தவர். தனது ஆரம்பக் கல்வியை வட்டுக்கோட்டை இந்து ஆங்கிலப் பாடசாலை, சுழிபுரம் விக்டோரியா கல்லூரி, யாழ்ப்பாணக் கல்லூரி ஆகியவற்றில் பயின்றார். பாடசாலைக் காற்பந்தாட்ட அணியில் இடம்பெற்றவர். பள்ளிப் படிப்பை முடித்து இலங்கைப் பல்கலைக்கழகக் கல்லூரியில் இணைந்து இளங்கலைப் பட்டம் பெற்றார். சிறிது காலம் கொழும்பு ஆனந்தா கல்லூரியில் ஆசிரியராகப் பணியாற்றினார். பின்னர் இலங்கை சட்டக் கல்லூரியில் பயின்று வழக்கறிஞர் ஆனார். இவர் 1933 ஏப்ரல் 10 இல் வழக்குரைஞர் சபையில் (Bar) இல் சேர்த்துக் கொள்ளப்பட்டு யாழ்ப்பாணத்தில் பணியாற்றினார். கனகநாயகம் இந்துக் கல்விச் சபைக்கு பணிப்பாளராகவும், பிரதித் தலைவராகவும் இருந்தவர். 1953 ஆம் ஆண்டில் இவர் சிமித் முண்ட் புலமைப்பரிசில் பெற்று அமெரிக்கா சென்று படித்தார்.\n\nகனகநாயகம் சத்தியம்மா செல்வதுரை என்பவரைத் திருமணம் புரிந்தார். இவர்களுக்கு சாவித்திரி தேவி, கனக ஈசுவரன், மகேஸ்வரன் என மூன்று பிள்ளைகள்.\n\nSection::::அரசியலில்.\nகனகநாயகம் யாழ்ப்பாண இளைஞர் காங்கிரஸ் உட்படப் பல அமைப்புகளில் உறுப்பினராக இருந்தார். 1947 ஆம் ஆண்டில் ஐக்கிய தேசியக் கட்சியில் இணைந்தார். 1949 ஆம் ஆண்டில் இலங்கை செனட் சபைக்கு உறுப்பினராகத் தேர்ந்தெடுக்கப்பட்டார். தனிச் சிங்களச் சட்டத்தை ஐக்கிய தேசியக் கட்சி ஆதரித்ததை எதிர்த்து அக்கட்சியில் இருந்து விலகினார். பின்னர் அகில இலங்கைத் தமிழ்க் காங்கிரஸ் கட்சியில் சேர்ந்து அக்கட்சியின் யாழ்ப்ப்பாணக் கிளையின் தலைவராக இறக்கும் வரை பணியாற்றினார்.\n\nSection::::பிற்கால வாழ்க்கை.\nகனகநாயகம் திருநெல்வேலியில் இந்து அனாதை விடுதி ஒன்றுக்குப் பொறுப்பாளராக இருந்து சேவையாற்றினார். யாழ்ப்பாணப் பல்கலைக்கழகப் பேரவை உறுப்பினராகவும் பணியாற்றினார்.\n\nஈழப்போரில் பாதிப்படைந்து யாழ் நகரில் இருந்து 1984 இல் தனது பிறந்த ஊரான சங்கரத்தைக்குச் சென்று வாழ்ந்து வந்தார். பின்னர் இவர் புலம் பெயர்ந்து ஆஸ்திரேலியாவில் சிட்னி நகரில் தனது மகளுடன் வாழ்ந்து வந்தார். இவர் 1989 மே 15 இல் சிட்னியில் காலமானார்.\n\n"}
{"id": "196405", "url": "https://ta.wikipedia.org/wiki?curid=196405", "title": "போரியம்", "text": "போரியம்\n\nபோரியம் (\"Bohrium\"), குறியீடு Bh கொண்ட ஓர் தனிமமாகும். இதன் அணுவெண் 107, டேனிய இயற்பிலாளர் நீல்சு போர் இன் பெயரில் பெயரிடப்படுள்ளது. இது ஒரு செயற்கைத் தனிமமாகும் (இயற்கையாக இல்லாத தனிமம்); கதிரியக்கதனிமம்; இதன் ஓரிடத்தான், Bh, அதிகபட்சமாக 61 விநாடிகள் அரைவாழ்வுக் காலம் கொண்டுள்ளது.\n\nகிடைக்குழு 7 தனிமங்களுள் ஒன்று. நெடுங்குழு 7 தனிமங்களுள் ஒன்றாகும். மற்ற நெடுங்குழு 7 தனிமங்களைப் போலவே இத்தனிமமும் உள்ளது.\n"}
{"id": "196407", "url": "https://ta.wikipedia.org/wiki?curid=196407", "title": "செயற்கை எரிவளி", "text": "செயற்கை எரிவளி\n\nசெயற்கை எரிவளி (செயற்கை எரிவாயு; Syngas) என்பது நீரியம், கார்பன் மோனாக்சைடு, மற்றும் சிறிதளவு கார்பன்-டை-ஆக்சைடு ஆகியவை கலந்த ஒரு எரிவளிக் கலவையாகும். இயற்கை எரிவளியின் மாற்றை உருவாக்கும் செயல்முறையில் ஓர் இடைப்பட்ட பொருளாகப் பயன்படும் ஒன்று. அதோடு அம்மோனியா, மெத்தனால் போன்றவற்றை உருவாக்கவும் பயன்படும் ஒன்று. இயற்கை எரிவளியின் ஆற்றல் அடர்த்தியில் ஒரு பாதி தான் இருக்கும் என்றாலும், இந்த எரிவளியை உள் எரிப்பு எந்திரங்களிலும் எரிபொருளாகப் பயன்படுத்தலாம்.\n\nசெயற்கை எரிவளியை உருவாக்கும் வழிகள் சில: \n"}
{"id": "196408", "url": "https://ta.wikipedia.org/wiki?curid=196408", "title": "மகிந்தன்", "text": "மகிந்தன்\n\nமகிந்தன் அல்லது மகிந்தர் (\"Mahinda\", ; மகேந்திரா, பிறப்பு: கிமு 3ம் நூற்றாண்டு), இந்தியாவின் மகத நாட்டைச் சேர்ந்த புத்த மதகுரு ஆவார். இவர் மவுரியப் பேரரசர் அசோகருக்கும் அவரது முதல் மனைவி தேவிக்கும் பிறந்த இரட்டையர்களில் மூத்தவர். மற்றையவர் சங்கமித்தை. மகிந்த தேரரே இலங்கைக்கு பௌத்த மதத்தை முதன் முதலில் அறிமுகப்படுத்தினார்.\n\nபேரரசர் அசோகர் இவருக்கு மகேந்திரா (உலகத்தை வென்றவன் என்ற பொருளில்) பெயர் வைத்தார். ஆனால் மகேந்திரன் தனது அன்னையின் வழிநடத்தலில் பௌத்த மதகுருவானார்.\n\nSection::::வரலாற்று ஆவணங்கள்.\nஇலங்கையின் பண்டைய வரலாற்றைக் கூறும் தீபவம்சம், மகாவம்சம் ஆகிய இரண்டிலும் மகிந்த தேரர் இலங்கைக்குப் பயணம் மேற்கொண்டதையும், தேவநம்பிய தீசன் என்ற மன்னனை பௌத்தத்துக்கு மதம் மாற்றியமை குறித்தும் எழுதப்பட்டுள்ளன. இவை இரண்டுமே மகிந்தரின் வாழ்வு மற்றும் ஆவணங்களின் முதன்மை ஆதாரங்களாகும். கல்வெட்டுகள் மற்றும் இலக்கிய ஆதாரங்கள் இலங்கையில் கிமு 3 ஆம் நூற்றாண்டில் மகிந்தரின் காலத்தில் இலங்கையில் பௌத்த சமயம் பரவியதைக் காட்டுகின்றன.\n\nஅசோகரின் புதல்வரான மகிந்தர் இலங்கைக்கு வந்ததாகவும், அசோகரின் புதல்வி சங்கமித்தை பௌத்த துறவியாகி இலங்கைக்கு போதி மரத்தைக் கொண்டு வந்ததாகவும் மகாவம்சம் கூறுகிறது. ஆனாலும், அசோகர் இதனைக் குறிப்பிடவில்லை, அத்துடன் சிங்களக் கலையில் ஆரம்பகால ஓவியங்கள் அல்லது சிற்பங்களில் இவர்களைப் பற்றிய குறிப்பு எதுவும் இல்லை.\n\nமகிந்தர் இலங்கை அரசரை மதம் மாற்றிய வரலாற்றுக் குறிப்புகள் கேள்விக்குள்ளாக்கப்பட்டிருக்கின்றன. புத்தரைப் பற்றி பல ஆய்வுகளை எழுதியவரும், பாளி மொழியில் இருந்து பல நூல்களை மொழிபெயர்த்தவருமான செருமனியைச் சேர்ந்த இந்தியவியலாளர் பேராசிரியர் எர்மன் ஓல்டென்பர்க் மகிந்தரின் கதையை ஒரு \"தூய கண்டுபிடிப்பு\" எனக் கூறியுள்ளார். அசோகரும் இந்தியாவின் ஆரம்ப வரலாறும் என்ற நூலை எழுதிய வி. ஏ. சிமித் என்பவர் இதனை அபத்தம் எனக் கூறியுள்ளார். தனது மகன் மகிந்தவை பௌத்த மதப்பரப்புனராக கோவிலுக்கு அர்ப்பணிப்பது பற்றியும், இலங்கை அரசரை மதம் மாற்றுவதில் மகிந்தரின் பங்கு பற்றியும் அசோகரின் கல்வெட்டுகளில் கூறப்படவில்லை என இவர்கள் வாதிடுகின்றனர்.\n\nSection::::வரலாறு.\nமகிந்தர் தனது தாயாருடன் விதிசா என்ற இடத்தில் வசித்து வந்தார். தந்தையின் ஆன்மிகக் குரு மொகாலிபுத்த தீசர் என்பவருடன் சேர்ந்து தனது 20வது அகவையில் மதகுருவானார். மொகாலிபுத்த தீசர் இவரை வழிநடத்தி புத்தரின் போதனைகளைக் கொண்ட திரிபிடகம் என்ற நூலைக் கற்பித்தார். இவரின் பரிந்துரையின் படி, மூன்றாம் பௌத்தப் பேரவை அமர்வை அடுத்து மகிந்தரும் அவருடன் உடன் பயின்ற இத்தியன், உத்தியன், சம்பாலா, பத்தசாலன், சாமநேர சுமணன் (சங்கமித்தையின் மகன்), பங்குகன் ஆகியோரும் பௌத்த மதத்தைப் பரப்புவதற்காக இலங்கைக்கு அனுப்பப்பட்டனர். இக்குழுவினர் வேதசாகிரி விகாரையில் இருந்து (இன்றைய சாஞ்சி) இலங்கை நோக்கிப் பயணமாயினர்.\n\nமகாவம்சம், தீபவம்சம் ஆகியவற்றின் படி, மகிந்தரும் அவரது குழுவினரும் பூரணை நாளன்று இலங்கை வந்து சேர்ந்தனர். அந்நாளன்று இலங்கை மன்னன் தேவநம்பிய தீசன் மிகிந்தலை குன்றுகளில் வேட்டையாடுதலில் ஈடுபட்டிருந்தான். தேவநம்பிய தீசன் ஏற்கனவே அசோகப் பேரரசரை அறிந்திருந்தான் எனவும் இருவரும் பரிசுப் பொருட்களைப் பரிமாறியவர்கள் என்றும் நம்பப்படுகிறது. பௌத்த குருமார்களை மிகிந்தலையில் கண்ட மன்னன் அவர்களை வணக்கத்துடன் வரவேற்று அவர்களைப் பற்றி அறிந்து கொண்டான். மகிந்த தேவநம்பிய தீசனுக்கு பௌத்தத்தைப் போதித்து அவனை மதம் மாற்றினார். இவர்கள் பின்னர் தலைநகர் அனுராதபுரத்திற்கு அழைத்துச் செல்லப்பட்டனர். மகிந்தர் மன்னரின் அரண்மனையில் பொது மக்களுக்கு இரண்டு ஆன்மிக உரைகளை நிகழ்த்தினார். மகிந்தரும் குழுவினரும் தங்கியிருந்த அரசுப் பூங்கா பிற்காலத்தில் மகாவிகாரை என அழைக்கப்பட்டது. இதுவே இலங்கையின் ஆரம்பகால பௌத்தக் கலாசாரக் கல்விக் கழகமாகவிருந்தது.\n\nஇலங்கைப்[ பெண்களும் தமது மடப்பள்ளியில் இணைய விரும்பியதை அடுத்து மகிந்தர் தனது தங்கை சங்கமித்தையை இலங்கைக்கு வரவழைத்தார். அத்துடன் புத்த காயாவில் உள்ள மூல மரத்தின் கிளை ஒன்றையும் இலங்கைக்குத் தருவித்து மகாவிகாரையில் நட்டார். இம்மரம் தற்போதும் அங்கு உள்ளதாக நம்பப்படுகிறது.\n\nஒரு மாதம் வரையில் தலைநகரில் தங்கியிருந்த மகிந்தர் பின்னர் மிகிந்தலைக்குச் சென்று அங்கு வசிக்கலானார். இதன் பயனாக அங்கு இரண்டாவது பௌத்த பீடம் ஒன்று உருவானது. மௌரியப் பேரரசில் இருந்து கௌதம புத்தரின் எச்சம் ஒன்றும் கொண்டுவரப்பட்டு அங்கு வைக்கப்பட்டது.\n\nதேவநம்பிய தீசனின் இறப்புக்குப் பின்னரும் மகிந்தர் வாழ்ந்து தனது 80வது அகவையில் இலங்கையில் காலமானார். அப்போது மன்னனாகவிருந்த உத்தியன் (தேவநம்பிய தீசனின் உடன் பிறந்தவன்) அரச மரியாதைகளுடன் மகிந்தரின் இறுதி நிகழ்வுகளை நிகழ்த்தி, அவரது எச்சங்களைப் பாதுகாப்பதற்காக மிகிந்தலையில் தூபி ஒன்றையும் நிறுவினான்.\n\n\n"}
{"id": "196426", "url": "https://ta.wikipedia.org/wiki?curid=196426", "title": "சென்னை வானிலை ஆய்வு மையம்", "text": "சென்னை வானிலை ஆய்வு மையம்\n\nசென்னை வானிலை ஆய்வு மையம் இந்திய வானிலை ஆய்வு மையத்தின் கீழ் செயல்பட்டு வரும் ஏழு மண்டல வானிலை ஆய்வு மையங்களில் ஒன்று. தென்னிந்திய தீபகற்பத்தைச் சேர்ந்த ஆந்திரப் பிரதேசம், கருநாடகம், கேரளம் மற்றும் தமிழகம் ஆகிய மாநிலங்களிலும், இலட்சத்தீவுகள் மற்றும் புதுச்சேரி ஆகிய யூனியன் பிரதேசங்களிலும் வானிலை சம்மந்தப்பட்ட செயற்பாடுகளை இது கவனித்து கொள்கிறது. மற்ற மண்டல மையங்களின் தலைமையகம் கொல்கத்தா, குவஹாத்தி, மும்பை, நாக்பூர், மச்சிலிப்பட்டணம் மற்றும் புது தில்லியில் உள்ளன.\n\n18ஆம் நூற்றாண்டின் பிற்பகுதியில் ஏற்படுத்தப்பட்ட சென்னை வானிலை ஆய்வு மையம் கிழக்கில் உள்ள முக்கியமான மையமாக கருதப்படுகிறது.\n\nSection::::செயல்பாடுகள்.\nசென்னை, வானிலை ஆய்வு மையமானது நுங்கம்பாக்கத்தில் கல்லூரிச்சாலையில் குட் செப்பர்ட் பள்ளி மற்றும் கிறித்துவ பெண்கள் கல்லூரி ஆகியவற்றுக்கிடையில், பழைய எண் 50 (புதிய எண்.6) என்ற இடத்தில் அமைந்துள்ளது. தென்னிந்தியாவில், ஐதராபாத், பெங்களூரு மற்றும் திருவனந்தபுரம் ஆகிய இடங்களில் அமையப்பெற்றுள்ள மூன்று வானிலை ஆய்வு மையங்கள் சென்னையில் உள்ள மண்டல வானிலை ஆய்வு மையத்தின் நிர்வாகக் கட்டுப்பாட்டில் உள்ளன. இந்த வானிலை ஆய்வு மையங்கள் ஆந்திரா, தெலுங்கானா, கர்நாடகா மற்றும் கேரளா ஆகிய மாநிலங்களுக்கு சேவையாற்றி வருகின்றன.\n"}
{"id": "196427", "url": "https://ta.wikipedia.org/wiki?curid=196427", "title": "பிதர் (திரைப்படம்)", "text": "பிதர் (திரைப்படம்)\n\nபிதர் (\"Pedar\", பாரசீக மொழி: \"پدر \") என்பது 1996 ஆம் ஆண்டு வெளி வந்த ஈரானியத் திரைப்படம் ஆகும். இதற்கு தமிழில் \"தந்தை\" என்று பொருள். இத்திரைப்படத்தை மசித் மசிதி இயக்கியுள்ளார். இது பல்வேறு திரைப்பட விழாக்களில் விருதுகளை வாங்கியுள்ளது. ஈரானிலும் சர்வதேச அளவிலும் விருதுகளைப் பெற்ற திரைப்படம் இது.\n\nSection::::கதை.\n14 வயது \"மெஹ்ருல்லா\" தனது தந்தையின் மரணத்திற்குப் பின் குடும்பத்தைக் காப்பாற்ற நகரத்திற்கு வேலைக்குச் செல்கிறான். பின்னர் ஒரு நாள் திரும்பி வரும் போது, மெஹ்ருல்லாவின் தாய் ஒரு காவலரைத் திருமணம் செய்து கொண்டு பெரிய வீடொன்றுக்குக் குடி பெயர்ந்துவிட்ட செய்தியை அவனுடைய நண்பன் \"லத்தீஃப்\" சொல்கிறான். மெஹ்ருல்லாவால் அவனது வளர்ப்புத் தந்தையை ஏற்க முடியவில்லை. மேலும் அன்னையின் மீதும் கோபம் கொள்கிறான்.\nமெஹ்ருல்லா தனது பழைய வீட்டில் போய் வசிக்க ஆரம்பிக்கிறான். அவனது சகோதரிகளையும் அவனுடன் வைத்துக் கொள்கிறான். மெஹ்ருல்லா உடல் நலம் சரியிலாத போது லத்தீப் மெஹ்ருல்லாவின் வளர்ப்புத் தந்தையிடம் விஷயத்தைச் சொல்கிறான். அவர் மெஹ்ருல்லாவை வீட்டிற்கு அழைத்துச் சென்று கவனித்துக் கொள்கிறார். உடல் நலம் சரியானதும் அவரின் துப்பாக்கியைத் திருடிக்கொண்டு மெஹ்ருல்லா, லத்தீப் இருவரும் நகரத்திற்குச் செல்கின்றனர். மெஹ்ருல்லாவின் வளர்ப்புத் தந்தை அவரது மோட்டார் வண்டியில் நகரத்திற்கு வந்து இருவரையும் கைது செய்கிறார். லத்தீபை பேருந்தில் அனுப்பிவிட்டு மெஹ்ருல்லாவை அவரது மோட்டார் வண்டியில் வீட்டிற்குக் கூட்டிச் செல்கிறார். வழியில் மோட்டார் வண்டி பழுதாகிறது. இருவரும் பாலைவனத்தில் தனியாக நிற்கின்றனர். மெஹ்ருல்லா அவனது வளர்ப்புத் தந்தையை முதன்முறையாகப் புரிந்து கொள்கிறான். அவரின் மேலும் அம்மாவின் மேலும் உள்ள கோபம் இல்லாமலாகிறது.\n\n\n\n"}
{"id": "196440", "url": "https://ta.wikipedia.org/wiki?curid=196440", "title": "கையாத் (திரைப்படம்)", "text": "கையாத் (திரைப்படம்)\n\nஹையாத் (Hayat ) எனும் பாரசீக மொழித் திரைப்படம் 2005 ஆம் ஆண்டு வெளியானது. இத்திரைப்படத்தினை ஈரானிய இயக்குனர் கோலாம் ரேஸா ரமீஸானி (Gholam Reza Ramezani) இயக்கியுள்ளார். இத்திரைப்படத்திற்கான கதையை \"கோலாம் ரேஸா ரமீஸானியும், மோஜ்தாபா கோஷ்க்தாமனும் எழுதியுள்ளனர்.\n\nSection::::கதை.\nஹயாத், 12 வயது சிறுமி. ஈரானின் கிராமம் ஒன்றில் வசிக்கிறார். மிகக் கடினமாக பள்ளித் தேர்வுக்காக தயாராகிக் கொண்டிருக்கிறாள். தேர்வுக்கு முதல் நாள் இரவில் அவளது தந்தைக்கு உடல் நலம் சரியில்லாமல் மருத்துவமனையில் அனுமதிக்கப்படுகிறார். வீட்டில் இருக்கும் கைக்குழந்தையை பார்த்துக் கொள்ளும் பொறுப்பு ஹையாத்துக்கு. ஆனால் ஹையாத் தேர்வு எழுதவே விரும்புகிறார். மிகக் கடின போராட்டத்திற்குப் பிறகு சற்று தாமதமாக தேர்வு எழுதச் செல்கிறார் ஹையாத். ஹையாத் எனும் பாரசீகச் சொல்லுக்கு \"வாழ்க்கை\" என்று பொருள்.\n\n\n\n"}
{"id": "196441", "url": "https://ta.wikipedia.org/wiki?curid=196441", "title": "கோலாம் ரேசா ரமீசானி", "text": "கோலாம் ரேசா ரமீசானி\n\nகோலாம் ரேஸா ரமீஸானி (Gholam Reza Ramezani) ஈரானைச் சேர்ந்த திரைப்பட இயக்குனர் ஆவார். இவர் 1960 ஆம் ஆண்டு ஈரானில் பிறந்தவர். இவர் 1983 ஆம் வருடம் உதவி இயக்குனராகவும், திரைக்கதை ஆசிரியராகவும் தனது சினிமா வாழ்வைத் தொடங்கினார். இயக்குனர் \"அமிர் நாதிரிடம்\" உதவி இயக்குனராக \"தி ரன்னர்\" (The Runner) திரைப்படத்தில் பணி புரிந்தார். இவர் பல குறும்படங்களை இயக்கியுள்ளார். இவரின் இரண்டாவது திரைப்படமான \"தி கார்ட்\" (The Cart) சர்வதேச அளவில் பல்வேறு விருதுகளைப் பெற்றது. இவரது திரைப்படமான கையாத் குறிப்பிடத்தக்க ஒன்று. இத்திரைப்படம் குழந்தைகள் திரைப்பட விழாக்களில் பல விருதுகளைப் பெற்றுள்ளது.\n\n\n\n\n\n"}
{"id": "196443", "url": "https://ta.wikipedia.org/wiki?curid=196443", "title": "எறும்பியப்பா", "text": "எறும்பியப்பா\n\nசுவாமி மணவாளமாமுனிகளின் புகழ்பெற்ற சீடர்களில் ஒருவரான எறும்பியப்பா சோழசிம்மபுரம் (தற்போதைய சோளிங்கர்) அருகில் உள்ள எறும்பி எனும் சிற்றூரில் ஐப்பசி மாதம் ரேவதி நட்சத்திரத்தில் தேவராஜன் எனும் இயற்பெயரோடு பிறந்தார். மணவாளமாமுனிகள் வைணவ நெறிகளை கற்பிக்கவும், பாதுகாக்கவும் ஏற்படுத்திய \"அஷ்டதிக் கஜங்கள்\" எனும் எட்டு பெயர் அடங்கிய குழுவில் இவரும் ஒருவர்.\n\nSection::::குருவை அடைதல்.\nவைணவத்தின் இரண்டாம் பொற்காலம் எனப்போற்றப்படும் மணவாள மாமுனிகள் காலத்தில், மாமுனிகளின் புகழைக் கேள்வியுற்று அவரைக் காண எறும்பியப்பா திருவரங்கம் வந்தடைந்தார். அங்கே மடத்தில் நுழைகையில் மாமுனிகள் திருவாய்மொழியின் முதல் பாடலான \"உயர்வற உயர்நலம்...\" எனும் பாடலுக்கு விளக்கமளித்துக் கொண்டிருந்தார். வேதம் மற்றும் வேதாந்தத்தின் உட்பொருளை இப்பாடலுடன் இணைத்து மாமுனிகள் கூறிய பொருட்செறிவு மிகுந்த விளக்கம் கேட்டு மெய்மறந்தார் எறும்பியப்பா. ஆயினும் தன்னுடன் உண்ணுமாறு மாமுனிகள் விடுத்த விண்ணப்பத்தை நிராகரித்து ஊருக்கு திரும்பினார். மறுநாள் வழக்கம்போல் தன் நித்யகடமைகளை முடித்து கோயிலாழ்வாரை (வழிபாட்டறை என்பதின் வைணவச் சொல்)திறக்க பலவாறு முயன்றும் முடியாது போக, பெருத்த வருத்தமுற்று அன்றுமுழுதும் உண்ணாது பொழுதைக் கழித்தார். அன்றைய இரவுக் கனவில் அவரின் கோயிலாழ்வாரில் குடிகொண்டுள்ள, அவரால் தினமும் வணங்கப்படும் இராமன் தோன்றி கோயிலாழ்வார் திறவாததற்கு காரணமும், இளையாழ்வாரின்(ஆதிசேடன், இராமனுசன்) மறுஅவதாரமே மணவாள மாமுனிகள் என்றும் அவரை குருவாக ஏற்கும்படியும் ஆணையிட்டு மறைந்தார். மறுநாள் திருவரங்கம் மீண்டும் வந்து கோயில்கந்தாடையண்ணன் மூலமாக மாமுனிகளுக்கு மாணவனாகியதோடு அஷ்டதிக் கஜங்களிலும் ஒருவரானார்.\n\n\nSection::::சீடர்கள்.\nஇவரின் புதல்வரான பெரியவப்பா என்பவரே இவரின் முதல் சீடர்.சேனாபதி ஆழ்வான் இவரின் இரண்டாம் சீடராவர்.\n\nSection::::தனியன்.\nகீழ்க்கண்ட வடமொழி தனியன் இவரின் மேன்மையை பறைசாற்றுகிறது.\n"}
{"id": "196447", "url": "https://ta.wikipedia.org/wiki?curid=196447", "title": "முள்ளக்குறும்பர்", "text": "முள்ளக்குறும்பர்\n\nமுள்ளக்குறும்பர் என்போர் கேரளத்தில் வாழும் இனக்குழுவினர் ஆவர். இவர்கள் வேடராஜாக்களின் பின்முறைக்காரான் ஆவர். இவர்கள் பேசும் மொழி மலையாளம் ஆகும்.\n\nவயநாட்டில் உள்ள பூதாடி என்ற ஊர் தங்களது பூர்விகம் என்கின்றனர். சிவன் கிராதன் என்னும் வடிவெடுத்து அருள்புரிந்ததால், கிராதனை தங்கள் குல தெய்வமாக வணங்குகின்றனர். கிராதனை, பூதாடி தெய்வம் என அழைக்கின்றனர். பாக்கந்தெய்வம், புள்ளிக்கரிங்காளி, மகள் காளி ஆகிய கடவுள்களையும் வணங்குகின்றனர். சிவனது கிராதரூபத்தை, பாக்கந்தெய்யம் என்னும் கலை நிகழ்த்தும்போது காணலாம். பாக்கந்தெய்யத்தை இன்றும் நிகழ்த்துகின்றனர். மற்றைய பழைய ஆசாரங்களும் இப்பொழுது கடைபிடிக்கப்படுவதில்லை.\nவில்லிப்பகுலம், காதியகுலம், வேங்கட குலம், வடக்க குலம் ஆகிய நான்கு குலங்களைக் கொண்டுள்ளனர். 'குடி' எனப்படும் வைக்கோல் வேய்ந்த வீடுகளில் வாழ்கின்றனர்.\n"}
{"id": "196449", "url": "https://ta.wikipedia.org/wiki?curid=196449", "title": "விருதன் சங்கு", "text": "விருதன் சங்கு\n\nவிருதன் சங்கு, பி.கே. சத்யபால் தயாரிப்பில் உருவான மலையாளத் திரைப்படம். இது 1968 ஏப்பிரல் 11ல் கேரளத்தில் வெளியானது.\n\n\n"}
{"id": "196454", "url": "https://ta.wikipedia.org/wiki?curid=196454", "title": "இலக்சபான நீர்வீழ்ச்சி", "text": "இலக்சபான நீர்வீழ்ச்சி\n\nஇலக்சபான அருவி (\"Laxapana Falls\") அல்லது இலக்சபான நீர்வீழ்ச்சி என்பது இலங்கையில் உள்ள அருவிகளில் எட்டாவது பெரியதும், 126 மீட்டர் உயரமானதுமான நீர்வீழ்ச்சி ஆகும். இது உலகில் 625 ஆவது பெரிய அருவிகளில் ஒன்றுமாகும். இது இலங்கையின் மத்திய மாகாணத்தின் நுவரெல்லியா மாவட்டத்தில், அட்டன் நகரில் அமைந்துள்ளது. மஸ்கெலிய ஓயா, கெஹெல்கமுவை ஓயா சங்கமிக்கும் இடத்திற்கு அருகே மஸ்கெலியா ஓயா பெருக்கெடுத்து பள்ளத்தாக்கை நோக்கிப் பாய்வதனூடாக, இந்த அருவி தோன்றியுள்ளது. நோர்ட்டன் பிரிட்ஜ்-மஸ்கெலிய வீதியில் அமைந்துள்ள இலக்சபான நீர் மின் நிலையம் 50 மெகாவாட் மின்சாரத்தையும், புதிய இலக்சபான நீர்மின் நிலையம் 100 மெகவாட் மின்சாரத்தையும் உற்பத்தி செய்யவல்லன.\n\n"}
{"id": "196455", "url": "https://ta.wikipedia.org/wiki?curid=196455", "title": "ஆல்மரம்", "text": "ஆல்மரம்\n\nஆல்மரம் என்பது டி. கே. பரீக்குட்டியின் தயாரிப்பில் உருவான மலையாளத் திரைப்படம். எச்.வி. சகசிரநாமம், 1956-ல் முதன்மை வேடத்தில் நடித்த \"குலதெய்வம்\" என்ற தமிழ் திரைப்படத்தின் மறு ஆக்கமாகும். இந்தப் படம் 1969 சனவரி 31 அன்று வெளியானது.\n\n\n\n\n"}
{"id": "196457", "url": "https://ta.wikipedia.org/wiki?curid=196457", "title": "கிருஷ்ண சைதன்யா", "text": "கிருஷ்ண சைதன்யா\n\nகிருஷ்ண சைதன்யா பிறப்பில் கிருஷ்ணபிள்ளை கிருஷ்ணன்குட்டி நாயர் அல்லது கே. கே. நாயர் (நவம்பர் 24, 1918 - சூன் 5, 1994) என்பவர் மலையாள இலக்கியவாதி, மதிப்புரைஞர், இசையறிஞர், நிழற்படக்கலைஞர் ஆவார். கலை, இலக்கியம், மெய்யியல், கல்வி எனப் பலதுறைகளில் ஏறத்தாழ நாற்பது நூல்களை எழுதியுள்ளார்.\n\nSection::::வாழ்க்கைக்குறிப்பு.\nஇவர் திருவனந்தபுரத்தில் பிறந்தவர். மலையாள இலக்கியத்தைப் பற்றி \"எ ஹிஸ்டரி ஆப் மலையாளம் லிற்றேச்சர்\" என்ற நூலை ஆங்கிலத்தில் எழுதியுள்ளார். \"ரூபலேகா\" என்ற மாத இதழின் ஆசிரியராகவும் பணியாற்றினார்.\n\n\n"}
{"id": "196465", "url": "https://ta.wikipedia.org/wiki?curid=196465", "title": "இரிங்கல் நாராயணி", "text": "இரிங்கல் நாராயணி\n\nஇரிங்கல் நாராயணி என்பவர் மலையாள நாடக, திரைப்பட நடிகை ஆவார். ஜோன் எபிரகாமினது 'அம்மை அறியான்' என்ற திரைப்படத்தில், அம்மா, கே. ஜி. ஜோர்ஜ்ஜினது மேளயில், குள்ளன் கதாபாத்திரத்தினது அம்மா உட்பட்ட்ட வேடங்களில் நடித்துள்ளார். வானொலி நிகழ்ச்சிகளிலும் பங்கெடுத்துள்ளார். சில நாடகங்கை இயக்கியும் உள்ளார். \n\nSection::::வாழ்க்கைக்குறிப்பு.\nபதினாறாம் வயதில், சி. கே. வைத்தியருடைய 'காஞ்சனை' என்ற நாடகத்தின் மூலம் நடிப்புத் துறைக்கு வந்த நாராயணி, முந்நூறுக்கும் அதிகமான நாடகங்களில் நடித்திருக்கிறார். காலடி கோபியுடைய ”ஏழுராத்திரிகள்” என்ற நாடகத்தில், ”சட்டுகாலி மறியம்”, ”கிரோசு பெல்ட்”டில் பிராந்தி பவானி என்ற வேடங்களில் நடித்துள்ளார்.\n\n"}
{"id": "196466", "url": "https://ta.wikipedia.org/wiki?curid=196466", "title": "காந்தியடிகள் நற்பணிக் கழகம்", "text": "காந்தியடிகள் நற்பணிக் கழகம்\n\nகாந்தியடிகள் நற்பணிக் கழகம், குருசாமி பாலசுப்பிரமணியன் என்பவரால் 1975-ம் ஆண்டு கும்பகோணத்தில் தொடங்கப்பட்டு, நடத்தப்பட்டுவரும் காலை மற்றும் மாலை வேலைகளில் இயங்கும் பள்ளிக்கூடம் ஆகும்.\n\nSection::::ஆரம்ப காலம்.\nமளிகைக்கடை வைத்திருக்கும் குருசாமி பாலசுப்பிரமணியன், வேலைக்குச் செல்லும் மாணவர்களுக்கு காலை 6 முதல் 8 வரையிலும், மாலை 6 முதல் 9 வரையிலும் இலவசமாக பாடங்களைக் கற்றுத்தர ஏற்பாடு செய்துள்ளார். 1975-ம் ஆண்டு முதல் இப்பள்ளி இயங்கி வருகிறது. ஆரம்பத்தில் வாடகைக் கட்டடத்தில் இது இயங்கியது.\n\nSection::::உதவிகள்.\nகுருசாமி பாலசுப்ரமணியன் தனது 3 நண்பர்களுடன் இணைந்து, காந்தியடிகள் நற்பணி மன்றம் என்ற இலவச கல்வி மையத்தை உருவாக்கினார். பொதுமக்களின் நன்கொடை உதவியுடன் 12 வகுப்பறைகள் கட்டப்பட்டு, இங்கு கல்விச் சேவை வழங்கப்பட்டு வருகிறது.\n\nSection::::ஆசிரியர்கள்.\nஇங்கு பயிலும் மாணவர்களுக்கு கல்விக் கட்டணம் வசூலிக்கப்படுவதில்லை; இங்கு பயிற்றுவிக்கும் ஆசிரியர்களும் ஊதியம் பெறுவதில்லை. இங்கு பணிபுரியும் ஆசிரியர்களில் பலர் ஏற்கெனவே இங்கு படித்து, அரசுப் பணி உள்ளிட்ட பணிகளில் சேர்ந்தவர்களாவர். அவர்கள் தங்களுடைய ஓய்வு நேரத்தில் இங்கு வகுப்புகளை நடத்தி வருகின்றனர்.\n\nSection::::பிற வகுப்புகள்.\nகாந்தியடிகள் நற்பணிகழகத்தில் இந்தி வகுப்புகளும், போட்டித் தேர்வுகளை எதிர் கொள்ள பயிற்சிகளும் அளிக்கப்படுகின்றன.\n\n"}
{"id": "196470", "url": "https://ta.wikipedia.org/wiki?curid=196470", "title": "அம்மை அறியான்", "text": "அம்மை அறியான்\n\n1986 ல் ஜோன் அபிரகாமினது இயக்கத்தில் மலையாளத்தில் வெளியான திரைப்படம். அம்ம அறியான். ஒரு நக்சலைட் இளைஞரின் இறப்பிற்குப் பின்னர் நிகழ்பவற்றைப் பற்றியது இக்கதை. இது ஒரு ஆவணத் திரைப்படமாகும்.\n\n\n\n"}

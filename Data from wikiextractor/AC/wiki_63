{"id": "191956", "url": "https://ta.wikipedia.org/wiki?curid=191956", "title": "தொடர்ச்சியான சார்பு", "text": "தொடர்ச்சியான சார்பு\n\nகணிதத்தில் தொடர்ச்சியான சார்பு (\"continuous function\") என்ற கருத்தினை எளிதாகப் புரிந்து கொள்வதற்கு, உள்ளீடுகளில் ஏற்படும் சிறிய மாற்றங்களுக்கு வெளியீடுகளிலும் சிறிய மாற்றங்களைக் கொண்ட சார்பு, ஒரு தொடர்ச்சியான சார்பு எனக் கொள்ளலாம். அவ்வாறில்லாத சார்பு, தொடர்ச்சியற்ற சார்பு (\"discontinuous function\") எனப்படும். ஒரு தொடர்ச்சியான சார்பின் நேர்மாறுச் சார்பும் தொடர்ச்சியானதாக இருந்தால் அச் சார்பு \"இரட்டைத் தொடர்ச்சியானது (bicontinuous).\n\nஎடுத்துக்காட்டாக, ஒரு வளரும் செடியின் உயரத்தைக் குறிக்கும் சார்பு \"h\"(\"t\") (இங்கு \"t\" காலத்தைக் குறிக்கிறது) ஒரு தொடர்ச்சியான சார்பு. மாறாக ஒரு வங்கிக் கணக்கிலுள்ள பணத்தின் அளவைக் குறிக்கும் சார்பு \"M\"(\"t\") தொடர்ச்சியற்ற சார்பு.\n\nSection::::வரலாறு.\nமுதன்முதலாக 1817 ஆம் ஆண்டில் பொஹிமிய கணிதவியலாளர் பெர்னார்டு பொசானோவால், தொடர்ச்சியான சார்பின் எப்சிலான்-டெல்ட்டா வரையறை அறிமுகப்படுத்தப்பட்டது. பிரெஞ்சு கணிதவியலாளர் அகஸ்டின் லூயிஸ் கோஷி எல்லையின் வரையறையின் முன்வடிவைத் தந்தார்.\n\nதொடர்ச்சியான சார்புக்கான கோஷியின் வரையறை:\n\n\"f\" எனும் தொடர்ச்சியான சார்பு எனில் அதன் சாரா மாறி \"x\" இல் ஏற்படக்கூடிய மிகமிகச் சிறிய மாற்றத்தால் \"f\"(\"x\") இல் ஏற்படும் மாற்றத்தின் அளவு மிகமிகச் சிறியதாகவே இருக்கும்.\n\nதொடர்ச்சியான சார்பின் வரையறையும் புள்ளிவாரியான தொடர்ச்சிக்கும் சீரான தொடர்ச்சிக்கும் உள்ள வேறுபாடும் 1830 ஆம் ஆண்டு பொல்சானோவால் கண்டுபிடிக்கப்பட்டாலும், அவை 1930 வரை படைப்புகளாக வெளியிடப்படவில்லை. 1872 இல் ஜெர்மானிய கணிதவியலாளர் எடார்டு ஹெயினால் (Eduard Heine) முதன்முதலாக சீரான தொடர்ச்சியின் முறையான வரையறையை வெளியிட்டார்.\n\nSection::::தொடர்ச்சியான மெய்மதிப்புச் சார்புகள்.\nSection::::வரையறை.\nமெய்யெண்கள் கணத்திலிருந்து மெய்யெண்கள் கணத்திற்கு வரையறுக்கப்பட்ட ஒரு சார்பை கார்ட்டீசியன் தளத்தில் வரைபடமாக வரையலாம்; சார்பு, தொடர்ச்சியான சார்பு எனில் அதன் வரைபடம் எந்தவித உடைதலுமின்றி தொடர்ச்சியான வளைவரையாக இருக்கும்.\n\nஇவ்வாறு புரிந்து கொள்ளப்படும் தொடர்ச்சித் தன்மைக்கு சமான வரையறைகள் பல உள்ளன:\n\nமெய்யெண்களின் கணம் R இன் உட்கணம் \"I\" இன் மீது வரையறுக்கப்பட்ட சார்பு formula_1.\nஇச்சார்பின் ஆட்களம் \"I\" கீழ்காண்பவற்றில் ஒன்றாக அமையலாம்:\n\n\nஇங்கு \"a\" , \"b\" இரண்டும் மெய்யெண்கள்.\n\nSection::::சார்புகளின் எல்லைகள் வாயிலாக வரையறை.\nசார்பு \"f\" , அதன் ஆட்களத்திலமைந்த ஒரு புள்ளி \"c\" இல் தொடர்ச்சியான சார்பாக இருக்க வேண்டுமானால், \"x\" இன் மதிப்பு \"c\" ஐ அணுகும்போது சார்பின் எல்லைமதிப்பு இருக்க வேண்டும்; மேலும் அந்த எல்லை மதிப்பு \"f\"(\"c\") ஆகவும் இருக்க வேண்டும்.\n\nகணிதக் குறியீட்டில்:\n\nஇதனை மேலும் தெளிவாக மூன்று நிபந்தனைகளாகத் தரலாம்:\n\nதனது ஆட்களத்தின் ஒவ்வொரு புள்ளியிலும் \"f\" தொடர்ச்சியானதாக இருந்தால் அது தொடர்ச்சியான சார்பு எனப்படும்.\n\nSection::::தொடர்முறைகளின் எல்லைகள் வாயிலாக.\nformula_6 தொடர்முறை \"c\" க்கு ஒருங்கினால், அதன் ஒத்த தொடர்வரிசை formula_7 \"f\"(\"c\") -க்கு ஒருங்கும்.\n\nகணிதக் குறியீட்டில்:\n\nSection::::வியர்ஸ்ட்ராஸ் வரையறை (ε-δ).\nசார்பு \"f\" இன் ஆட்களம் \"I\" இன் ஒரு புள்ளி \"c\" எனில் பின்வருமாறு இருந்தால் \"c\" புள்ளியில் \"f\" ஒரு தொடர்ச்சியான சார்பாக இருக்கும்:\n\n\"f\" இன் ஆட்களத்திலுள்ள அனைத்து \"x\" க்கும்,\n\nஎன்றிருக்குமாறு \"ε\" > 0 என்ற எண் எவ்வளவு சிறியதாக இருப்பினும், \"δ\" > 0 என்ற எண்ணைக் காண முடியும்.\n\nமாற்றாக,\n\n\"f\" : \"I\" → \"R\" , \"c\" ∈ \"I\" புள்ளியில் தொடர்ச்சியான சார்பு எனில், ஒவ்வொரு  \"ε\" > 0 இன் மதிப்பிற்கும் கீழேதரப்பட்டுள்ள கூற்று உண்மையாக இருக்கும்படி ஒரு \"δ\" > 0 ஐக் காணமுடியும்:\n\nSection::::அலைவு வாயிலாக.\nஅலைவு மூலமாகவும் தொடர்ச்சியை வரையறுக்கலாம்:\n\nஒரு புள்ளியில் சார்பு \"f\" இன் அலைவின் மதிப்பு பூச்சியமாக இருந்தால், இருந்தால் மட்டுமே, அச்சார்பானது அப்புள்ளியில் தொடர்ச்சியானது. இந்த வரையறை தொடர்ச்சியின்மையை அளவிட உதவுகிறது. ஒரு புள்ளியில் சார்பின் அலைவின் அளவு, அப்புள்ளியில் சார்பின் தொடர்ச்சியின்மையின் அளவாகும்.\n\nமேலும் இந்த வரையறை மூலம் ஒரு சார்பின் தொடர்ச்சியான மற்றும் தொடர்ச்சியில்லாத புள்ளிகளின் கணங்களைக் காண முடியும். ஒரு சார்புக்கு \"ε\" க்கும் குறைவான அலைவுடைய புள்ளிகளின் கணங்களின் வெட்டுக்கணமே அச்சார்பின் தொடர்ச்சியான புள்ளிகளின் கணமாகும்.\n\nSection::::எடுத்துக்காட்டுகள்.\nபல்லுறுப்புக் கோவைச் சார்புகள் அனைத்துமே தொடர்ச்சியானவை.\n(எகா:formula_12) ஏனென்றால் \n\"f\"/\"g\" சார்பை வரையறுப்பதற்கு \"g\"(\"x\") இன் மதிப்பு பூச்சியமாகும் \"x\" இன் மதிப்புகளை \"g\" இன் ஆட்களத்திலிருந்து நீக்கிவிட வேண்டும்.\n\nஎடுத்துக்காட்டாக,\n\n\"g\"(\"x\") = (sin \"x\")/\"x\", \"x\"≠0 ஒரு தொடர்ச்சியான சார்பு. இச்சார்பை கீழ்க்காணுமாறு வரையறுப்பதால் அதனை அனைத்து மெய்யெண்களுக்கும் தொடர்ச்சியானதாக்கலாம்.\n\n\"x\"=0 என்பது சார்பு \"g\" க்கு நீக்கக்கூடிய வழுப்புள்ளி எனப்படும்..\n\n\nSection::::தொடர்ச்சியற்ற சார்பு-எடுத்துக்காட்டுகள்.\nε = என்க. ε-அண்மையகத்தில் \"f\"(\"x\") இன் மதிப்பு \"f\"(0) ஆக இருக்குமாறு \"x\" = 0 க்கு ஒரு δ-அண்மையகத்தைக் காண முடியாது. எனவே இது ஒரு தொடர்ச்சியற்ற சார்பு.\n\"x\" = 0 இல் தொடர்ச்சியற்றது. எனினும் \"x\" = 0 தவிர மற்ற புள்ளிகளில் தொடர்ச்சியானது.\n\n\nஇச்சார்பு \"x\" = 0 தவிர ஏனைய இடங்களில் தொடர்ச்சியானது..\n\n\nஇச் சார்பு எவ்விடத்தும் தொடர்ச்சியானது அல்ல.\n\nSection::::பயன்பாடுகள்.\nSection::::இடைநிலை மதிப்புத் தேற்றம்.\nஇடைநிலை மதிப்புத் தேற்றத்தின் கூற்று:\n\nமெய்மதிப்புச் சார்பு \"f\" ஆனது மூடிய இடைவெளி [\"a\", \"b\"] இல் தொடர்ச்சியானது; \"k\" என்பது \"f\"(\"a\") , \"f\"(\"b\") இரண்டுக்கும் இடைப்பட்ட ஒரு எண் எனில், \nஎன்றவாறு [\"a\", \"b\"] இல் ஒரு எண் \"c\" இருக்கும்.\n\nஎடுத்துக்காட்டாக, ஒரு குழந்தையின் உயரம் இரண்டு முதல் ஆறு வயதுவரை 1 மீ லிருந்து 1.5 மீ வரை அதிகரிக்கிறது எனில் 2-6 வயதுக்கு இடையே ஏதேனுமொரு கட்டத்தில் அக்குழந்தைக் கண்டிப்பாக 1.25 மீ உயரம் கொண்டிருந்திருக்கும்.\n\nஇத் தேற்றத்தின் விளைவாக, [\"a\", \"b\"] இடைவெளியில் சார்பு \"f\" தொடர்ச்சியானது; \"f\"(\"a\") , \"f\"(\"b\") இரண்டும் எதிர்க் குறிகளை உடையன எனில், [\"a\", \"b\"] க்கும் இடையே ஒரு புள்ளி \"c\" இல், \"f\"(\"c\") = 0 ஆக இருக்கும்.\n\nSection::::அறுதி மதிப்புத் தேற்றம்.\nஅறுதி மதிப்புத் தேற்றத்தின் கூற்று: மூடிய இடைவெளி [\"a\",\"b\"] இல் வரையறுக்கப்பட்ட சார்பு \"f\" அந்த இடைவெளியில் தொடர்ச்சியானதாகவும் இருப்பின்\n\nஇதேபோல சிறும மதிப்பும் உண்டு. ஆனால் சார்பு மூடிய இடைவெளிக்குப் பதில் திறந்த இடைவெளியில் வரையறுக்கப்பட்டிருந்தால் இக் கூற்று உண்மையாக இருக்காது.\n\nஎடுத்துக்காட்டாக, \n\nSection::::வகையிடல், தொகையிடலுடன் தொடர்பு.\nமெய்யெண்கள் கணத்திலிருந்து மெய்யெண்கள் கணத்துக்கு வரையறுக்கப்பட்ட (formula_25) வகையிடத்தக்க சார்புகள் எல்லாம் தொடர்ச்சியானவையாகவும் இருக்கும்.\n\nஆனால் இதன் மறுதலை உண்மையில்லை. அதாவது தொடர்ச்சியான சார்புகள் எல்லாம் வகையிடத்தக்கவையாக இருப்பதில்லை. எடுத்துக்காட்டாக தனிமதிப்புச் சார்பு,\n\nஒரு வகையிடத்தக்கச் சார்பு \"f\"(\"x\") இன் வகைக்கெழு \"f′\"(\"x\") தொடர்ச்சியானதாக இருக்கவேண்டிய அவசியமில்லை. அவ்வாறிருந்தால், \"f\"(\"x\") தொடர்ச்சியாக வகையிடத்தக்கச் சார்பு ஆகும். தொடர்ச்சியாக வகையிடத்தக்கச் சார்புகளின் கணத்தின் குறியீடு: \"C\"(\"a\", \"b\").\n\nபொதுவாக, \n( Ω, R இன் ஒரு திறந்த இடைவெளி) \"n\" தடவைகள் வகையிடத்தக்கதாய் இருந்து அதன் \"n\"-ஆம் வகைக்கெழு தொடர்ச்சியானதாக இருந்தால் அதன் குறியீடு: \"C\"(Ω).\n\nமெய்யெண்களின் கணத்தின் ஒரு மூடிய இடைவெளியிலிருந்து மெய்யெண்களின் கணத்திற்கு வரையறுக்கப்படும் தொடர்ச்சியான சார்புகள்\n\nSection::::புள்ளிவாரியாக மற்றும் சீரான எல்லைகள்.\n(\"f\") இன் புள்ளிவாரியான எல்லையென \"f\"(\"x\") அழைக்கப்படுகிறது. தொடர்முறையின் ஒவ்வொரு சார்பும் தொடர்ச்சியான சார்பாக இருந்தாலும், புள்ளிவாரியான எல்லைச் சார்பு தொடர்ச்சியான சார்பாக இருக்கவேண்டியதில்லை.ஆனால் இச்சார்புகளின் தொடர்முறை சீராக ஒருங்குமானால், \"f\"(\"x\") தொடர்ச்சியானதாக இருக்கும். இதனைப் பயன்படுத்தி, அடுக்குகுறிச் சார்புகள், மடக்கைச் சார்புகள், வர்க்கமூலச் சார்புகள், முக்கோணவியல் சார்புகள் ஆகியவை தொடர்ச்சியான சார்புகள் என்பதை நிறுவலாம்.\n\n"}
{"id": "191960", "url": "https://ta.wikipedia.org/wiki?curid=191960", "title": "சார்மினார்", "text": "சார்மினார்\n\nசார்மினார் (Charminar) 1591-ல் கட்டப்பட்டது. இது இந்தியாவின் தெலுங்கானா மாநிலத்தில் ஹைதிராபாத்தில் அமைந்துள்ளது. இது ஒரு பள்ளிவாசல் ஆகும். இது ஹைதிராபாத்தின் சிறப்பான கட்டிடங்களில் ஒன்றாகும். மேலும் இந்தியாவின் பிரசித்தி பெற்ற கட்டிடங்களில் இதுவும் ஒன்று. இது முசி ஆற்றங்கரையில் அமைந்துள்ளது. உருது வார்த்தையான (சார்= நான்கு, மினார்= கோபுரம்) நான்கு கோபுரங்கள் என்பதே சார்மினார் என வழங்கப்படுகிறது. தற்போது இது இந்திய தொல்பொருள் துறையின் கட்டுப்பாட்டில் உள்ளது.\n\nSection::::வரலாறு.\nசார்மினார் 1591ஆம் ஆண்டு, பிளேக் நோய் முற்றிலுமாக அழிக்கப்பட்டு விட்டதற்கான அடையாளமாக, அதனை கொண்டாடும் பொருட்டு, முகம்மது குலி குப் ஷா என்பவரால் கட்டப்பட்டது. சார்மினாரை மையமாக வைத்தே பழமையான நகரமான ஐதராபாத் உருவாக்கப்பட்டது.\n\nSection::::வடிவமைப்பு மற்றும் உருவாக்கம்.\nமுகம்மது குலி குதுப் ஷா என்பவர் இதன் கட்டுமானத்திற்காக அடிக்கல் நாட்டினார். குதுப் ஷாவின் முதன்மை அமைச்சராய் இருந்த மிர் மொமின் அஸ்டாரபடி (Mir Momin Astarabadi) இதன் வடிவமைப்பிலும் ஹைதிராபாத் நகர வடிவமைப்பிலும் முக்கிய பங்காற்றினார்.. பெர்சியாவிலிருந்தும் கட்டிடக்கலை நிபுணர்கள் வரவழைக்கப்பட்டனர். எனவே இது இந்திய இஸ்லாமிய பாணி கட்டிட வகையில் காணப்படுகிறது. சார்மிரானது துறைமுக நகரான மசூலிப்பட்டினத்தையும், கோல்கொண்டாவையும் இணைக்கும் சாலையில் கட்டப்பட்டது.\n\nSection::::வடிவம்.\nஇது இஸ்லாமிய பாணியில் அமைந்த கட்டிடம். சதுர வடிவமானது . ஒவ்வொரு பக்கமும் 20 மீட்டர் நீளமுடையது.நான்கு புறமும் உள்ள வாசல்கள் உயர்ந்த வளைவுகளைக் கொண்டது. இவை இதைச் சுற்றியுள்ள நான்கு சாலைகளைப் பார்த்து இருக்கும்படி அமைக்கப்பட்டுள்ளது.இது கிரானைட் மற்றும் சுண்ணாம்புக் கற்களால் கட்டப்பட்டது.சார்மினாரிலிருந்து கோல்கொண்டா கோட்டைக்கு ஒரு சுரங்கப்பாதையும் உண்டு.\nSection::::தாக்கம்.\n2007 ஆம் ஆண்டு பாகிஸ்தானில் வாழும் ஹைதிராபாத் இஸ்லாமியர்கள் பாகிஸ்தானின் கராச்சி நகருக்கு அருகே பகதூராபத் எனும் இடத்தில் இதைப்போல் சிறிய அளவில் ஒரு சார்மினாரைக் கட்டினர்.\nSection::::சர்ச்சை.\nபாக்யலெக்ஷ்மி கோவிலின் மேல் தான் சார்மினார் கட்டப்பட்டது என்று ஒரு சர்ச்சை உண்டு. ஆனால் அதற்கான ஆதாரம் எதுவும் இல்லை என 'தி இந்து' நாளிதழ் கட்டுரை வெளியிட்டிருந்தது. \n"}
{"id": "191966", "url": "https://ta.wikipedia.org/wiki?curid=191966", "title": "லே அரண்மனை", "text": "லே அரண்மனை\n\nலே அரண்மனை (Leh Palace) இமயமலை யில் உள்ள லே நகரத்தில் அமைந்துள்ளது. இது திபெத்தின் லாசா நகரத்தில் உள்ள \"பொடாலா அரண்மனை\"யின் மாதிரியில் அமைந்துள்ளது. இந்த அரண்மனை 17 ஆம் நூற்றாண்டில் \"செங்கி நாம்க்யால்\" என்ற அரசரால் கட்டப்பட்டது. பின்னர் 19 ஆம் நூற்றாண்டின் மத்தியில் \"டோர்கா\" படைகள் இந்தப் பகுதியைத் தங்கள் கட்டுப்பாட்டில் கொண்டுவந்ததும் இந்த அரண்மனை கைவிடப்பட்டு அரச குடும்பம் \"ஸ்டாக் அரண்மனை\"க்கு இடம்பெயர்ந்தது.\nSection::::அமைப்பு.\nஇந்த அரண்மனை ஒன்பது மாடிகளைக் கொண்டது. மேலே உள்ள மாடிகளில் அரச குடும்பத்தினர் தங்கினர். கீழே உள்ள பகுதிகள் பொருட்கள் சேமிக்கும் அறையாகப் பயன்படுத்தப்பட்டன. தற்போது இந்த அரண்மனை இந்திய தொல்பொருள் துறையின் கட்டுப்பாட்டில் உள்ளது. இந்த அரண்மனை பொது மக்களின் பார்வைக்காக அனுமதிக்கப்படுகிறது. இதன் உயர் மாடிகளில் இருந்து லே பள்ளத்தாக்குப் பகுதி முழுவதையும் காணலாம். இந்த அரண்மனையின் பின்புறம் இமயமலைத் தொடர் உள்ளது.\n\nஇந்த அரண்மனையின் அருங்காட்சியகத்தில் விலை உயர்ந்த நகைகள், ஆபரணங்கள், உடைகள் மற்றும் மணிமுடிகள் உள்ளன. 450 வருடத்திற்கு முந்தைய சீன பாணி ஓவியங்களும் உள்ளன. இவை பிரகாசமான வண்ணங்களுடன் புதிது போல் கானப்படுகின்றன. வண்ணங்களுக்காக கற்களைப் பொடி செய்து பயன்படுத்தியுள்ளனர்.\n\nSection::::கட்டுமானம்.\nஇந்த அரண்மனையை \"நாம் க்யால்\" அரச பரம்பரையைச் சார்ந்த \"ட்ஸ்வாங் நாம்க்யால்\" 1553 கட்டத் தொடங்கினார். பின்னர் அவரது மருமகன் \"செங்கி நாம்க்யால்\" காலத்தில் கட்டி முடிக்கப்பட்டது.\n\nSection::::வெளி இனைப்புகள்.\nலே பகுதிக்கான இணையதளம்\n"}
{"id": "191967", "url": "https://ta.wikipedia.org/wiki?curid=191967", "title": "வான் (சொல்விளக்கம்)", "text": "வான் (சொல்விளக்கம்)\n\nவான் என்னும் தமிழில் வானம் எனவும் வழங்கப்படும். வான் என்னும் சொல் பெயர்ச்சொல்லாகவும் உரிச்சொல்லாகவும் இலக்கியங்களில் பயன்படுத்தப்பட்டுள்ளன. பெயர்ச்சொல்லாகப் பயன்படுத்தப்படும்போது அது மழையைக் குறிக்கிறது. \n\nஉரிச்சொல்லாகப் பயன்படுத்தப்படும்போது இது பண்பை உணர்த்தும் பெயரடையாக வருகிறது. வான் என்னும் சொல் உணர்த்தும் பண்புப் பொருள்களை எடுத்துக்காட்டுகளூடன் இங்குக் காணலாம்.\n\nSection::::வான் - உரிச்சொல்.\nஇவற்றையெல்லாம் எண்ணிப்பார்த்து வானவன், வானவர், வானுலகம் முதனான சொற்களின் பொருளை உணர்ந்துகொள வேண்டும். தே < தேன் < தேவர் என்னும் சொல்லையும் இதனோடு ஒப்பிட்டு உணர்ந்துகொள்ள வேண்டும்.\n\n"}
{"id": "191968", "url": "https://ta.wikipedia.org/wiki?curid=191968", "title": "உந்தம் அழியா விதி", "text": "உந்தம் அழியா விதி\n\nதனிமைப்படுத்தப்பட்ட மூடிய தொகுதி ஒன்றின் (புற விசைகளின் தலையீடோ, புறச்சூழலோடு பரிமாற்றமோ இல்லாத ஒரு தொகுதி) மொத்த உந்தம் மாறிலியாக இருக்கும். அதாவது மோதலுக்கு முன்பிருந்த மொத்த உந்தமும் பின்பிருக்கும் மொத்த உந்தமும் சமமாக இருக்கும். இது உந்தக் காப்பு விதி (\"law of conservation of momentum\") என அழைக்கப்படுகிறது.\n\nஎடுத்துக்காட்டாக, இரண்டு துணிக்கைகள் மோதுவதாக எடுத்துக் கொள்வோம். நியூட்டனின் மூன்றாம் விதிப் படி, இரு துணிக்கைகளுக்கும் இடையே பரிமாறப்படும் விசைகள் சமனாகவும், எதிரெதிர்த் திசைகளிலும் அமைந்திருக்கும். நியூட்டனின் இரண்டாம் விதிப்படி, , , இங்கு இலக்கங்கள் 1, 2 என்பன முதலாம், இரண்டாம் துணிக்கைகளைக் குறிக்கின்றன. எனவே\n\nஅல்லது\n\nமோதலுக்கு முன்னர் துணிக்கைகளின் வேகங்கள் , , மோதலின் பின்னர் அவற்றின் வேகங்கள் முறையே , எனின்,\n\n"}
{"id": "191970", "url": "https://ta.wikipedia.org/wiki?curid=191970", "title": "பஞ்சுவெட்டல்", "text": "பஞ்சுவெட்டல்\n\nபஞ்சுவெட்டல் (ஆங்கிலம்:Carding) என்றால் அசுத்தாமான பஞ்சினை, நெசவுக்கு ஏற்றவாறு சுத்தம் செய்தல் செய்முறையைக் குறிக்கும் சொல்லாகும். பருத்தியை அரைத்துக் கொட்டையை நீக்கியபின், கிடைக்கும் பஞ்சானது, ஒருவித ஒழுங்குமில்லாமல் துசும்புகளாகச் சுருண்டிருக்கும். மேலும, உடைந்த பருத்திக்கொட்டை, உலர்ந்த இலை, தூசு முதலிய அசுத்தங்களும் அப்பஞ்சில இருக்கும். இவைகளை நீக்குவதுடன், துசும்புகளைப் பிரித்து நீட்டிவிட்டு, அவைகளை இணையாகவும், ஒழுங்காகவும் அமையச் செய்வதே, பஞ்சுவெட்டலின் முக்கிய நோக்கமாகும். \n\nநூல் நூற்பதற்கு முன்னர்ச் செய்ய வேண்டிய பல வேலைகளில் இதுவும் ஒன்று. எனவே, பண்டைக்கால முதலே பஞ்சுவெட்டல் நடைபெற்று வந்தது. ஆனால், பஞ்சுவெட்டும் முறை நாளுக்கு நாள் முன்னேறி வருகிறது.\n\nSection::::பஞ்சுவெட்டின் கை செய்முறைகள்.\nகீழ்கண்ட முறைகள் மூலம் பஞ்சுவெட்டானது, கையினால் செய்யப்படுகிறது.\n\nSection::::எந்திரமுறையில் பஞ்சுவெட்டல்.\nஇங்கிலாந்து நாட்டைச் சார்ந்த சேம்சு ஃஆர்கிரீவ்சு (James Hargreaves), டேனியல் போர்ன் (Daniel Bourn), லூயி பவுல் (Lewis Paul) ஆகியோரின் முயற்சியால், பஞ்சுவெட்டும் எந்திரம் தோன்றியது, 1773 - 1775 ஆம் ஆண்டுகளில், சர் ரிச்சர்டு ஆர்க்ரைட்டு(Sir Richard Arkwright) என்ற ஆங்கிலேயர், தானியங்கி பஞ்சுவெட்டும் எந்திரத்தை அமைத்தார். அதன் பின்னர்ப் பஞ்சுவெட்டும் எந்திர அமைப்பில் பல முக்கியமான மாற்றங்களைச் செய்தனர். அதனால் முன்னேற்றம் ஏற்பட்டாலும், ஆர்க்ரைட்டு அமைத்த பஞ்சுவெட்டும் எந்திரத்தின் அடிப்படையான தத்துவம், அமைப்பு முதலியன இன்னும் மாறாமல் உள்ளன என்பது குறிப்பிடதகுந்ததாகும்.\n\n\n"}
{"id": "191977", "url": "https://ta.wikipedia.org/wiki?curid=191977", "title": "வானவர்", "text": "வானவர்\n\nவானவர் என்போர் வானுலகில் வாழ்பவர்கள் என நம்பப்படுகிறது. வானவர் யார் என உணர்ந்துகொள்வதற்கு வான், வானவன், வானுலகம் என்னும் கட்டுரைகளை ஒப்புநோக்கிக்கொள்வது இன்றியமையாதது.\n\nஇங்கெல்லாம் வானுலக மாந்தர் பாவனை மாந்தர்களாகச் சுட்டப்பட்டுள்ளனர்.\n\n"}
{"id": "191978", "url": "https://ta.wikipedia.org/wiki?curid=191978", "title": "முதலியாண்டான்", "text": "முதலியாண்டான்\n\nவைணவப் பெரியோர்களில் மிகவும் புகழத்தக்க முதலியாண்டான் கிபி 1027 ஆம் ஆண்டு சித்திரை மாதம் புனர்பூசம் நட்சத்திரத்தில் சென்னை அடுத்த பூந்தமல்லிக்கு அருகில் பச்சைவர்ணபுரம் (தற்போதைய நசரத்பேட்டை)எனும் ஊரில் அனந்தநாராயணதீட்சிதர் மற்றும் நாச்சியாரம்மாள் (இராமானுசரின் தங்கை) எனும் தம்பதிக்கு மகனாக பிறந்தார்.\"தாசரதி\" எனும் இயற்பெயருடைய இவர் வைணவ குருவான இராமானுசரின் மருமகன் ஆவார்.\n\n\nSection::::பஞ்ச நாராயணன்.\nஇராமானுசரின் முதல் மாணாக்கராகிய இவர் தன் ஆச்சாரியன் ஆணைப்படி கர்னாடகாவில் உள்ள பேளூர் எனும் ஊரில் முறையே கீர்த்தி நாராயணன் (தலக்காட்), செளம்ய நாராயணன்(நாகமங்களா), நம்பி நாராயணன்(தொண்டனூர்), கேசவநாராயணன்(பேளூர்) மற்றும் வீர நாராயணன்(கடக்) எனும் ஐந்து நாராயணத் தலங்களை நிர்மாணித்தார்.\n"}
{"id": "191993", "url": "https://ta.wikipedia.org/wiki?curid=191993", "title": "ஸ்டோக் காங்ரி", "text": "ஸ்டோக் காங்ரி\n\nஸ்டோக் காங்ரி (Stok Kangri) வட இந்தியாவில் ஸ்டோக் பகுதியில் இருக்கும் உயரமான மலை ஆகும். இது இமயமலையின் லடாக் பகுதியில் அமைந்துள்ளது.ஸ்டோக் காங்ரி ம‌லைச் சிகரத்தில் அனுபவத்திற்காக மலையேறுப‌வ‌ர்க‌ள் ம‌லையேறி ப‌யிற்சி பெறுவ‌ர்.\nஜூலை மாதத்தின் கடைசியில் ஆகஸ்டு மாதத்திலும் இதன் உச்சியில் பனி இல்லாமல் இருக்கும்.இச்சிகரத்தின் உச்சியில் ஏற மிகவும் எளிதான மற்றும் பிரபலமான வழி ஸ்டோக் பள்ளத்தாக்கு வழி ஆகும்.ஆகஸ்டு மாதத்தில் ஸ்டோக் கிராமத்தில் மேய்ச்சல் நிலங்களாக இருக்கும். பிக்டன்(Bicton) கல்லூரியைச் சேர்ந்த 3 பேர் கொண்ட குழு 2002 மார்ச்/ ஏப்ரல் மாதத்தில் இதன் உச்சியை அடைந்ததே குளிகாலத்தில் சிகர உச்சியை அடைந்த அதிகாரபூர்வமான சாதனை ஆகும்.\n"}
{"id": "191994", "url": "https://ta.wikipedia.org/wiki?curid=191994", "title": "ஹெமிஸ் தேசியப் பூங்கா", "text": "ஹெமிஸ் தேசியப் பூங்கா\n\nஹெமிஸ் தேசியப் பூங்கா (Hemis National Park) ஜம்மு காஷ்மீர் மாநிலத்தின் கிழக்கு லடாக் பகுதியில் அமைந்துள்ளது. நாட்டின் மிகவும் உயரமான இடத்தில் அமைந்துள்ள பூங்கா இது ஆகும். மேலும் நாட்டின் பெரிய மற்றும் தடைசெய்யப்பட்ட இயற்கை பூங்கா ஆகும். இந்தப் பூங்காவில் பனிச்சிறுத்தை உட்பட பல்வேறு வகையான உயிரினங்கள் உள்ளன.\n\nSection::::வரலாறு.\n1981 ஆம் ஆண்டு 600 சதுர கிலோமீட்டர் அளவில் உருவாக்கப்பட்ட இந்தப் பூங்கா 1988-ல் 3350 சதுர கிலோமீட்டராகவும் பின்னர் 1990-ல் 4400 சதுர கிலோமீட்டராகவும் இருந்தது. இது தென்கிழக்கு ஆசியாவின் மிகப்பெரிய பூங்கா ஆகும். இந்தப்பூங்காவினுள் 1600 மக்கள் வசிக்கின்றனர்.\n\n\nSection::::பராமரிப்பு.\nஇந்தப்பூங்கா இந்திய நடுவண் அரசாலும், ஜம்மு காஸ்மீர் அரசாலும் பராமரிக்கப்படுகிறது.\n"}
{"id": "192004", "url": "https://ta.wikipedia.org/wiki?curid=192004", "title": "குளோரார்கைரைட்", "text": "குளோரார்கைரைட்\n\nகுளோரார்கைரைட் (ஆங்கிலம்: Chlorargyrite) என்பது வெள்ளியும் குளோரினும் (சில்வர் குளோரைடு,AgCl) கலந்த கலவையின் ஒரு தாது. வெள்ளி தாது படிவங்களின் ஆக்சிசனேற்றத்தில் இரண்டாம் நிலை தாதுக்கட்டமாக வெளிப்படுவது தான் குளோரார்கைரைட். இது சமநீள-எண்முகக்கோண படிக வர்க்கத்தைச் சேர்ந்த படிகமாக திடப்படுகிறது. பொதுவாக இது பெருத்த வடிவம் முதல் நிரல் வடிவம்வரையிலும் காணப்படுகிறது, மேலும் இது நிறமற்றும் மாறுபட்ட மஞ்சள் நிறங்களிலும் கனசதுர படிகங்களாக உள்ளது. ஓளி வெளிக்காட்டுதலால் இதன் நிறம் பழுப்பு அல்லது ஊதா நிறமாகிறது.\n"}
{"id": "192007", "url": "https://ta.wikipedia.org/wiki?curid=192007", "title": "வைத்தீஸ்வரன் கோயில் வைத்தியநாதர் கோயில்", "text": "வைத்தீஸ்வரன் கோயில் வைத்தியநாதர் கோயில்\n\nவைத்தீஸ்வரன் கோவில் வைத்தியநாதர் கோவில் திருஞானசம்பந்தர், திருநாவுக்கரசர் ஆகியோரால் தேவாரம் பாடல் பெற்ற சிவத்தலமாகும். இத்தலத்தின் மூலவர் வைத்தியநாதர், தாயார் தையல்நாயகி. அருணகிரிநாதர், குமர குருபரர், படிக்காசு தம்பிரான், சிதம்பர முனிவர், காளமேகப்புலவர், ராமலிங்க அடிகள், வடுகநாத தேசிகர், தருமையாதீனம் ஆகியோரும் இத்தலம் பற்றி பாடியுள்ளார்கள். இக்கோயிலில் உள்ள முருகப்பெருமான் பெயர் முத்துக்குமார சுவாமி. இவன்மீது முத்துக்குமார சுவாமி பிள்ளைத்தமிழ் என்னும் நூல் பாடப்பட்டுள்ளது. தேவாரப் பாடல் பெற்ற தலங்களில் சோழ நாடு காவிரி வடகரைத் தலங்களில் அமைந்துள்ள 16வது சிவத்தலமாகும்.\n\nSection::::சங்கப்பாடல் குறிப்பு.\nவேளூர்வாயில் என்பது புள்ளிருக்கு வேளூரின் சங்ககாலப் பெயர். 'வேள்' என்னும் சொல் முருகப்பெருமானைக் குறிக்கும். 'புள்' என்னும் சொல் கருடனையும், 'இருக்கு' என்னும் சொல் இருக்கு வேதத்தையும் குறிக்கும் என்று மு. அருணாசலம் விளக்கம் தருகிறார். இடையன் நெடுங்கீரனார் என்னும் சங்ககாலப் புலவர் இந்த ஊரிலுள்ள தெய்வம் பொய் சொல்வோர் உயிரைப் பலியாகக் கொள்ளும் என்று குறிப்பிடுகிறார்.\n\nஒன்பது கிரகங்களுள் (நவக்கிரகம்) ஒன்றான புதன் கிரகத்தையும் அதனுடன் அங்கராதனையும் சேர்த்து வழிபடும் தளமாகும். அங்காரகன் தொழுநோயை குணப்படுத்தும் வல்லமை கொண்ட கடவுளாக நம்பப்படுகின்றது. நாடி சோதிடர்கள் நிறைந்திருக்கும் புகழ்பெற்ற இடமாகும்.\n\nஇக்கோயில் சிதம்பரத்திலிருந்து 22 கிலோமீட்டர் தொலைவிலும், தஞ்சையிலிருந்து 110 கிலோமீட்டர் தொலைவிலும் மற்றும் மயிலாடுதுறையிலிருந்து 16 கிலோமீட்டர் தொலைவிலும் அமைந்துள்ளது. இத்தலத்தை தொடர்வண்டி மூலம் மயிலாடுதுறையை அடைய மைசூரிலிருந்து மைசூர் விரைவுத் தொடர்வண்டி (வழி) பெங்களூர், சேலம், ஈரோடு, திருச்சி, தஞ்சாவூர் மற்றும் கும்பகோணம் மார்க்கமாக மயிலாடுதுறையை அடையலாம்.\n\nSection::::வைத்தீசுவரன்.\nவைத்தீசுவரன் என்பது தமிழில் \"மருத்துவக் கடவுள்\" என்ற பொருளை உணர்த்துவது ஆகும். இக்கடவுளை வழிபடுவோர் நோய்நொடி நீங்கி வாழ்வர் என்ற நம்பிக்கை மக்களிடையே நிலவுகின்றது. இக்கடவுள் நோய்தீர்க்கும் வல்லவர் என்று போற்றப்படுகின்றார்.\n\nஇக்கோயிலில் அமைந்திருக்கும் சித்தாமிர்தக் குளத்தின் நீர் புனித நீராக கருதப்படுகின்றது. இக்குளத்தில் நீராடினால் நோய் நீங்கும் என்று அங்கு வழிபடும் மக்களால் நம்பப்படுகின்றது.\n\nசம்பாதி, சடாயு, என்ற கழுகரசர் இருவர்களும், தமிழ் கடவுளாம் முருகப்பெருமானும், பூசித்துப் பேறுகளைப் பெற்ற தலமாதலால் இப்பெயர் பெற்றது.\n\nஇத்தலத்துச் சிவபெருமானைப் பற்றிய புகழ்ப் பாக்களில்\n\nசடாயு, சம்பாதி இவர்கள் வழிபட்ட செய்திகள் உள்ளன.\n\nSection::::புள்ளிருக்குவேளூர் பெயர்க்காரணம்.\n\"சடாயு\" என்னும் புள் (பறவை), \"இருக்கு- வேதம்\" (ரிக்கு வேதம்), \"முருகவேள்\", \"சூரியனாம் ஊர்\" ஆகிய நால்வரும் இத்தலத்திற்கு வந்து இறைவனை வணங்கியதால் இத்தல நாயகர் \"புள்ளிருக்குவேளூர்\" எனவும் \"திருபுள்ளிருக்குவேளூர்\" என தனிச்சிறப்புடனும் அழைக்கப்படுகின்றார்.\n\nSection::::தல புராணம்.\nஒன்பது கிரகங்களுள் (நவக்கிரகம்) ஒன்றான அங்காரகன், தொழுநோயால் மிகத்தீவிரமாக பாதிக்கப்பட்டதின் விளைவாக கடவுள் சிவனார் வைத்தியநாத சுவாமியாக எழுந்தருளி அவரின் பிணிதீர்த்தார். ஆகையால் இக்கோயில் ஒன்பது கிரக கோயில்களில் இது செவ்வாய் கிரகத்தை குறிக்கும் கோயில் தலமாக விளங்குகின்றது. என்னும் \"அப்பர் பெருமானின்\" தேவாரப் பகுதியில் இறைவன் \"வைத்திய நாதர்\" என்னும் பெயர் பூண்ட காரணத்தைப் புலப்படுத்துவதாகும்.\n\nதிருநாவுக்கரசர் தீவிர வயிற்றுப்பிணியினால் அவதியுற்றபொழுது அவர் தமக்கையார் வைத்தியநாதனை நினைந்து பிணிநீக்க தொழுதிட்டார், அவ்வாறே எழுந்தருளி பிணிநீக்கினார். அன்று முதல் இத்தல சிவனாரை அவரின் பக்தகோடிகளால் வைத்தியநாதன் என்றழைக்கபெற்று வழிபடலாயினர்.\n\nSection::::கல்வெட்டு.\n\"தமிழ் ஆண்டு சகம் 1814\" (கி.பி.1892) அங்கு வாழ் நகரத்தாரால் திருப்பணியும் குடமுழுக்கும் செய்யப்பட்டன. \"தமிழ் ஆண்டு சகம் 1689\" (கி.பி. 1767) ராசாமகாராசர் காலத்தில் முத்துக்குமாரசாமித் தம்பிரானால் திருப்பணி செய்யப் பட்டது. தமிழ் ஆண்டு சகம் 1682 (கி.பி.1770) துளசாமகாராசர் காலத்தில் கருங்கல் திருப்பணி செய்யப்பட்டது. தமிழ் ஆண்டு சகம் 1802 (கி.பி. 1880) கொடிக்கம்பம் தங்கமயம் ஆக்கப்பட்டது என்று கோயில் கல்வெட்டில் குறிக்கப்பட்டுள்ளது.\n\nSection::::மூலவர் காட்சி மற்றும் செவிவழிச் செய்திகள் (ஐதீகங்கள்).\nஇக்கோயிலில் வைத்தீசுவர சுவாமி மற்றும் அவரின் இணையான தையல்நாயகி அம்பாள் இருவரும் இணைந்து மூலிகை தைலத்துடன் நின்று பக்தர்களுக்கு காட்சித் தருகின்றனர்.\n\nஇக்கோயிலுக்கு இராமர், இலட்சுமணன் மற்றும் ஏழுகடல் முனிவர்களும் (சப்தரிஷி) இத்தலம் வந்து வணங்கியதாக செவிவழிச் செய்திகள் (அய்தீகங்கள்) உண்டு.\n\nஇத்தலம் இந்துக்களின் கடவுளாக கூறப்படும் இராமரின் மனைவி சீதையை இலங்கை மன்னன் இராவணன் கவர்ந்து சென்றபொழுது கழுகு மன்ன்னான சடாயு இடைமறித்து தடுத்ததினால், இராவணனின் தாக்குதலுக்குள்ளாகி மாண்ட சடாயுவின் சடலத்தை இராமன் மற்றும் அவரின் தமையனாரான இலக்குவணன் இருவரும் இணைந்து (ஜடாயு) இங்கு அமைந்துள்ள குளத்தின் அருகே வைத்து சடாயுவின் சிதைக்கு தீமூட்டி எரிக்கப்பட்டதினால் இக்கோயிலில் அமைந்துள்ள குளத்தை சடாயு குந்தம் என்றழைக்கப்படுகின்றது.\n\nஇக்கோயிலினுள் உள்ள சிறிய தலத்தில் கடவுள் தன்வந்தரியும், தமிழ்க்கடவுளாம் முருகன் முத்துகுமாரசாமியாகவும் எழுந்தருளியுள்ளனர்..\n\nSection::::மூலவருக்காக படைக்கப்படுகின்ற பொருட்கள் மற்றும் காணிக்கைகள்.\nகடவுளுக்கு படைத்த பொருட்காளாக (பிரசாதங்களாக) திருநீரும் , சாம்பல் (திருச்சந்தன உருண்டை (அ)திருச்சாந்து உருண்டை) நோய்தீர்க்கும் மருந்தாக வழங்கப்படுகின்றது. இது தீக்குழியிலிருந்து (ஒமகுண்டத்திலிருந்து) தயாரிக்கப்படுகின்றது. இன்னொரு வகையான மருந்தாக (சந்தன துகள்கள்) சந்தனம், குங்குமப்பூ கலந்து வழங்கப்படுகின்றது.\n\nமக்கள் இங்கு வருகை புரியும் பொழுது மிளகு மற்றும் வெல்லத்துடன் கலந்த் உப்பு இவற்றை சித்தாமிர்தத்தில் (குளம்) வைத்து நோய்தீர்க்க வேண்டி கடவுளுக்கு படைக்கின்றனர். கடவுளுக்காக வெள்ளித்தட்டுகள், மோதிரங்களை காணிக்கையாக பிணிதீர்க்க வேண்டி உண்டியலில் செலுத்துகின்றனர்.\n\nSection::::மூலவர் காட்சி, சேவைகள் மற்றும் திருவிழாக்கள்.\nஆண்டுத் திருவிழா (பிரம்மோற்சவம்) ஒவ்வொரு ஆண்டும் பங்குனி மற்றும் தை (தமிழ் மாதங்கள்) மாதங்களில் கொண்டாடப்படுகின்றது. கார்த்திகை மாதத்திலும் விழா எடுக்கப்படுகின்றது. தமிழ்க் கடவுளாம் முத்துகுமாரசுவாமிக்கு தனி விழாவாக அமாவசை அல்லது பௌர்ணமிக்குப் பின்வரும் காலத்தன்று (சஷ்டியன்று) விழா எடுக்கப்படுகின்றது.\n\nநாடி சோதிடம் இங்கு புகழ்பெற்ற ஒன்று இது அவரவர் நம்பிக்கையை பொறுத்தது ஆனால் இது பொய்யுரையாகவும் இருக்கலாம்.\n\nSection::::பாடல்பெற்ற தலம்.\nதிருநாவுக்கரசர் மற்றும் சுந்தரரால் வைத்தியநாத சுவாமிகள் குறித்து பாடியத்தலமாகும். ஆகையால் இது பாடல் பெற்ற தலமாக விளங்குகின்றது.\n\n"}
{"id": "192020", "url": "https://ta.wikipedia.org/wiki?curid=192020", "title": "பனைக்குடும்பம் (தாவரவியல்)", "text": "பனைக்குடும்பம் (தாவரவியல்)\n\nஒருவித்திலைத் தாவரங்களில், (இலத்தீன்:Arecaceae) அரக்கேசி என்ற பனைக்குடும்பம், பெரிய குடும்பமாகும். இக்குடும்பத்தில் சுமார் 210 பேரினங்களும், 2,500-க்கும் மேற்பட்ட சிற்றினங்களும் இடம் பெற்றுள்ளன. தென்னை,பனைமர வகைகள்,பாக்கு,ஈச்சை வகைகள், பனையெண்ணெய் தரும் எண்ணெய்ப்பனை போன்றவை இக்குடும்பத்தை சேர்ந்தவை. இக்குடும்பத் தாவரங்கள் உலகிலுள்ள வெப்ப மண்டலப் பகுதிகளில் பரவலாகக் காணப்படுகின்றன, இக்குடும்பத் தாவரங்களுள் சுமார் 25 பேரினங்களும், 225-க்கும் மேற்பட்ட சிற்றினங்களும் இந்தியாவில் உள்ளன.\n\nSection::::பாரம்பரியம்.\nபனை மரங்கள் மனிதனின் வரலாற்றில், நெடுங்காலமாகவே, அவர்களது பாரம்பரியத்தின் உட்கூறுகளில் ஒன்றாகத் திகழ்கிறது.இம்மரமானது அவர்களின் செல்வத்திற்கும்,உடல்நலத்திற்கும், சமுதாய மதிப்பீட்டிற்குமான இலச்சினையாக உள்ளது. சில நாடுகளின் கொடிகளிலும், படைப்பிரிவின் உயர்நிலைகளிலும் இது அடையாளமாகப் பயன்படுத்தப்படுகிறது. குளிர் மிகுந்த நாடுகளில் கூட, அவர்களின் வேனிற்கால பொது இடங்களில், இந்த இனத்தின் மரமானது, வெது வெதுப்பான சூழ்நிலையையும், இதமான மனப்பாங்கையும் காட்ட, உணவு விடுதிகளின் முன் புறத்திலும், உல்லாச விடுதிகளிலும், சுற்றுலா இடங்களிலும் வளர்க்கப் படுகின்றன. வெப்ப மண்டல நாடுகளில், இவை தோட்டக்கலைத் தாவரமாகவும், பணப்பயிராகவும் வளர்க்கப் படுகின்றன. சில ஆப்பிரிக்க நாடுகளின் பொருளாதார உயர்வும், இக்குடும்ப மரங்களால் உயர்ந்து இருக்கிறது.\n\nSection::::புறத்தோற்றம்.\nSection::::தண்டின் இயல்பு.\nஇக்குடும்பத்தில் உள்ள அனைத்தும் மரங்கள் அல்ல. கொடிகளும் உண்டு. பெரும்பாலான தாவர உச்சியில் பெரிய மகுட இலைகளும், அவையுள்ள கிளைத்தல் இல்லாதத் தூண் போன்ற தண்டமைவும் இருக்கின்றன. அத்தண்டின் மேற்பரப்பில், உதிர்ந்த இலைகளின் தழும்புகளும் இருக்கின்றன. அனைத்து மரங்களும், பெரிய மரங்களாவே வளருகின்றன. (எ.கா.) \"தென்னை\". புதர்செடியாக உள்ள இவ்வினத் தாரவரமான, \"நிபா புரூட்டிக்கன்சு\" தாவரத்தில் தரைமேல் தண்டு காணப்படுவதில்லை. தரைக் ̧கீழ் தண்டான, ரைசோமிலிருந்து நேரடியாக பல இலைகள் உற்பத்தியாகின்றன.\nவேரானாது, வேற்றிட சல்லிவேர்த் தொகுப்பாக அமைந்துள்ளது. இதன் தண்டுப் பகுதியானது, தரையின் மேல் காணப்படும் \"ஃபோனிக்சு அக்காலிசு\" தாவரத்தின் தண்டு குட்டையாகவும், பருத்தும் காணப்படும். இத் தாவரத் தண்டில் உள்ள கணுக்கள் இடைவெளி மிகவும் குறுகியே காணப்படுகின்றன. பெரும்பான்மையான மரங்கள் தனியே வளர்ந்தாலும், அவை வளரும் சூழ்நிலைக் காரணிகளினால், நெருங்கிய கூட்டமாகவும் வளரும் இயல்பைப் பெற்று இருப்பது ஆய்வில் கண்டறியப் பட்டுள்ளது.\nகுறிப்பிட்ட (swan palm tree) பனைமரத்தண்டில் ஆண்டு வளையங்கள் இருப்பதில்லை. கதிரியக்கக்கரிமக் காலக்கணிப்பு என்பதிலும், ஆண்டு வளைய முறை பயனாகிறது. தோன்றுவதில்லை என்பது இயற்கை அதிசயங்களில் ஒன்றாகும்.\n\nSection::::இலையின் இயல்பு.\nஇவற்றில் இலையடிசெதில்கள் இல்லை. மேலும், இலைக்காம்புகள் நீண்டு உள்ளன. பெரும்பான்மையான இலையடிப்பகுதி (Calamoideae)அகன்றுள்ளது. அங்கைவடிவ கூட்டிலை களும் (எ.கா. பொராசசு பிலாபெல்லிஃபெர்) உண்டு. பொதுவாக நுனியில் கூட்டமாக அமைந்தவை ஆகும். பெரும்பான்மையான தாவரங்களில், இலைச்சுழல் அமைவு இருக்கின்றன. எனினும், கலாமஸ் தாவரத்தில், இலையமவு, மாற்றிலை காணப்படுகிறது. இலை நரம்பமமைவுகள், இரு வகைகளில் காணப்படுகிறது. ஒன்று, சிறகுவடிவ இணைபோக்கு நரம்பமைவு (எ.கா. \"கோகாஸ் நியூசிஃபெரா\") ஆகும். மற்றொன்று, அங்கைவடிவ விரி இணை நரம்பமைவு (எ.கா. பொராசசு பிலாபெல்லிபெர்) ஆகும். நைபா புரூட்கன்சு (\"Nypa fruticans\") என்பதின் இலை பெரியதாகவும், ஊசிபோன்று காணப்படுகிறது. இந்த இனமானது, நைபோயிடியே (Nypoideae) என்ற பேரினத்தின் ஒரே சிற்றனமாகும்.\n\nSection::::இனப்பெருக்கம்.\nஇக்குடும்பத் தாவரங்களின், பூவிதழ்கள் மொத்தம் ஆறு உள்ளன. ஒவ்வொரு அடுக்கிற்கும், மூன்று என, இரு அடுக்கில், இந்த ஆறு பூவிதழ்களும் அமைந்துள்ளன. இப்பூவிதழ்கள் நிலையானவை ஆகும். இதழ் தனித்த இயல்புடையன. தொடுஇதழாகவோ, திருகு இதழாகவோ, தழுவு இதழாகவோ இணைந்துக் காணப்படுகின்றன. எடுத்துக்காட்டாக, ஃபோனிக்ஸ் அக்காலிசு (Phoenix acaulis) என்ற குட்டை பேரிச்சை மரத்தின் வெளி அடுக்கிலுள்ள பூ இதழ்கள், தொடு இதழமைவில் இணைந்தே உள்ளன. ஆனால், உள்அடுக்கிலுள்ள இதழ்கள், திருகு இதழாக அமைந்து, தனித்த இயல்பைப் பெற்றிருக்கின்றன. ஒரு சூலக அறையில், ஒரு சூல் வீதம் அச்சு சூல் ஒட்டு முறையில், மூன்று சூலக அறையுள்ளது. மூன்றும் இணைந்தே உள்ளன. இதன் சூற்பை மேல் மட்டத்தில் அமைந்துள்ளது. பெண் மலரில், மலட்டு தன்மையான பூத்தூள்கள் (மகரந்தம்) இருக்கின்றன.\n\n"}
{"id": "192022", "url": "https://ta.wikipedia.org/wiki?curid=192022", "title": "ரோதங் கணவாய்", "text": "ரோதங் கணவாய்\n\nரோதங் கணவாய் (இந்தி: रोहतांग दर्रा, ஆங்கிலம்: Rohtang Pass) இமயமலைத் தொடரின் பிர் பாஞ்சல் பகுதியில் மணாலியிலிருந்து 51 கிலோமீட்டர் தொலைவில் உள்ளது. இது குலு பள்ளத்தாக்கையும் லாஹௌல் மற்றும் ஸ்பிடி பள்ளத்தாக்கையும் இணைக்கிறது. இது இமாச்சலப் பிரதேசம் மாநிலத்தில் அமைந்துள்ளது.தேசிய நெடுஞ்சாலை தேசிய நெடுஞ்சாலை 21 இதன் வழியாகச் செல்கிறது.\n\nSection::::நிலவமைப்பு.\nஇந்தக் கணவாய் புத்தமதத்தினர் வாழும் வடக்குப் பகுதியையும் இந்து மதத்தினர் வாழும் தெற்குப் பகுதியையும் இயற்கையாகப் பிரிக்கிறது. இப்பகுதியில் இரண்டு நதிகள் ஓடுகின்றன. பியாஸ் நதி தெற்குப் பக்கமும், செனாப் நதி வடக்குப் பக்கம் மேற்கு நோக்கி ஓடுகிறது.\n\nஇந்தக் கணவாய் மே முதல் நவம்பர் மாதம் வரை திறந்திருக்கும். இந்தக் கணவாயைக் கடந்து செல்வது இமயத்தின் பிற பகுதிகளைப் போல் கடினமானது அல்ல. ஆனால் எதிர்பாராத பனிப்பொழிவுகள் ஏற்படுவதால் சற்று அபாயகரமானது.. \nஇந்தக் கணவாயானது பழக்காலத்தில் பிர் பாஞ்சால் பகுதியினரின் வணிகப் போக்குவரத்துப் பாதையாக இருந்திருக்கிறது. தற்போது இதன் வழியாகச் செல்லும் தேசிய நெடுஞ்சாலை 21 கோடைகாலங்களில் அதிக போக்குவரத்து மிகுந்து காணப்படும். ராணுவத்தினரின் முக்கியப் பாதையாகவும் பயன்படுத்தப்பட்டு வருகிறது.\n"}
{"id": "192027", "url": "https://ta.wikipedia.org/wiki?curid=192027", "title": "பசையெடுப்பான் குருவி", "text": "பசையெடுப்பான் குருவி\n\nபசையெடுப்பான் குருவி (ஆங்கிலம்:Nuthatch) இது மரங்கொத்தி, மரமேறிக் குருவிகளைப் போல மரத்தூரிலும், கிளைகளிலும் ஏறித் திரியும் சிறு குருவி வகையாகும். 5 அங்குலம் நீளமிருக்கும். இது மரப்பட்டையிலுள்ள வெடிப்புகளிலும், இடுக்குகளிலும் பூச்சிகள், அப்பூச்சிகளின் இளம் புழுக்கள், சிலந்திகள் ஆகியவற்றைத்தேடித் தின்று வாழும் இயல்புடையது ஆகும். மற்ற பறவைகளை விட இதுவே மரமேறுவதில் மிகவும் திறமையுடையதாகும்.\nஇந்தப் பறவைகள் 'சிட்டிடே' (Sittidae) என்னும் குடும்பத்தைச் சேர்ந்தவையாகும். இவை ஆசியா, ஐரோப்பா, வட அமெரிக்கா ஆகிய கண்டங்களில் உண்டு ஆப்பிரிக்காவில் சகாராவுக்கு வடக்கில் உண்டு. இது எங்கும் மிகுதியாக இல்லை. எனினும், பொதுவாகப் பரவி இருக்கிறது. தென்னிந்தியாவிலே இரண்டு இனங்கள் உள்ளன. ஒன்றன் அடிப்பாகம் செம்பழுப்பு நிறமாக இருக்கும். மற்றொன்றின் நெற்றியும், உச்சியும் கறுப்பு மென்பட்டுபோல இருக்கும். இவற்றின் அறிவியல் பெயர்கள் முறையே 'சிட்டா காசுட்டனியா' (\"Sitta castanea\") , 'சிட்டா பிரன்டாலிசு' (\"Sitta frontalis\") என்பனவாகும்.\n\nSection::::சிறப்பியல்பு.\nமரங்கொத்தியிலே அதன் வாலிறகுகள், மரத்தில் ஏறும் போது, மரப்பட்டை மீது ஊன்றிக் கொண்டு, ஆதாரமாகப் பறவையைத் தாங்கிக் கொள்ளும். அவ்வித இறகுகள் இப்பறவைகளுக்கு இல்லை.இதன் வால் சிறியது. இருப்பினும், மரங்கொத்தியை விட சுருசுருப்பாகவும், விரைவாகவும், இங்குமங்கும் ஓடும். இது மரத்தில் மேல்நோக்கி ஏறுவது மட்டுமின்றி, எந்த திசையிலும் மேலும், பக்கங்களிலும், கீழ்நோக்கியும் ஓடும். அடிக்கடி கிளைகளின் கீழ்ப்பக்கங்களில் தலைகீழாக, முதுகு தரைப்பக்கமாகத் திரும்பி இருக்கும் படியும் ஓடும். சாதாரணமாகப் பறவைகள் கிளையைக் கால்விரல்களால் பற்றிக் கொண்டு உட்காருவது போல இதுவும் உட்காரக்கூடும். ஆனால், இது மிக்க முயற்சியுடனும், துடிதுடிப்பாகவும் சோம்பல் இல்லாமலும் இருக்கும் இயல்பை சிறப்பாகப் பெற்றுள்ளது. இது மரத்தின் மேலேயே வாழும்.\n\nSection::::வளரியல்பு.\nதனியாக இது சிறுகூட்டங்களாக , மற்றப் பறவைகளுடன் கூடிக் கொண்டு இரை தேடும். மிக உயர்ந்த மரங்களிலும், மிக முதிர்ந்த மரங்களிலும், உச்சியிலே இது பெரும்பாலும் வாழும் இயல்புடையதாக உள்ளது. இதைப் பார்ப்பதைக் காட்டிலும், இதன் குரலைக் கேட்பதே அதிகம். இதில் குரல் ஒலியோடு, கொட்டையைக் கொத்தி உடைக்கும் சத்தமும் கேட்கும். இது கொட்டைகளையும், விதைகளையும், பட்டைப்பிளவுகளில் அழுத்திப் பொருத்தி வைத்துக் கொண்டு, அலகினால் கொத்திக் கொத்தி உடைத்துப் பருப்பைத்தின்னும். இப்பறவைக்கு இட்டிருக்கும் ஆங்கிலப்பெயரே, இந்தப் பழக்கத்தையே குறிக்கிறது.\n\nSection::::கூடு.\nபசையெடுப்பான் கூடு கட்டுவது விநோதமாக இருக்கும். இது மரப்பொந்துகளில் கட்டும். பொந்தின் வாயைக் களிமண்ணாலும், சேற்றாலும், இலை முதலியவற்றை வைத்துப் பூசி, அடைத்துத் தங்களுடைய சிறிய உடல் நுழைவதற்கு வேண்டிய அளவு துளையை மட்டும் அமைத்துக் கொள்ளும். இப்படி அடைத்திருக்கும் பரப்புச் சிலநேரங்களில், மிக அகன்றதாக இருப்பதுண்டு. கூட்டின் உள்ளே உலந்த இலைகள், பட்டையின் உட்பக்கத்தில் இருக்கும் மென்மையான துணி போன்ற படலங்கள், பாசம், மயிர் ஆகியவற்றைப்போட்டு மெத்தென்று செய்திருக்கும். இவை 2-6 முட்டையிடும்.\n\nSection::::பறவையின் உள்ளினங்கள்.\nஇப்பறவையின் சிற்றினங்கள் பன்மயமாக, தெற்கு ஆசியாவில் காணப்படுகிறது. இது குறித்த பல்வேறு விவரங்களைக் காணும் போது, இவ்வினத்தின் தாயகம் தெற்கு ஆசியாவாக இருக்கலாம் என பறவையியலாளர்கள் எண்ணுகின்றனர். ஏறத்தாழ 15 உள்ளினங்கள் இப்பறவையில் காணப்படுகின்றன. இருப்பினும், பூமியின் வடகோளப்பகுதியில் இதன் இனங்கள் காணப்படுகின்றன.\n<onlyinclude>\n</onlyinclude>\n"}
{"id": "192029", "url": "https://ta.wikipedia.org/wiki?curid=192029", "title": "ஹசன் கான்", "text": "ஹசன் கான்\n\nஹாஜி குலாம் ஹசன் கான் (Haji Ghulam Hassan Khan) இந்தியாவின் சம்மு காசுமீர் மாநிலத்தைச் சேர்ந்த அரசியல்வாதி. இவர் இந்திய நாடாளுமன்றத்தில் லடாக் பகுதியின் மக்களவை உறுப்பினராக உள்ளார். இவர் 11 டிசம்பர் 1936 -ல் பிறந்தார். இவர் \"ஸீபென் நிஷா\" வை 1953 டிசம்பர் 18 ஆம் தியதி மணம்புரிந்தார். இவர் காஷ்மீர் பல்கலைக்கழகத்தில் இளநிலை பட்டம் பெற்றவர்.\n\n\nSection::::பதவிகள்.\n15 வது மக்களவைத் தேர்தலில் லடாக் பகுதியில் சுயேட்சையாய் வெற்றி பெற்றவர்.\n"}
{"id": "192030", "url": "https://ta.wikipedia.org/wiki?curid=192030", "title": "சுவாமி பரமார்த்தனந்தர்", "text": "சுவாமி பரமார்த்தனந்தர்\n\nசுவாமி பரமார்த்தனந்தர் : பிறப்பு 1953. சுவாமி பரமார்த்தனந்தர் சுவாமி தயானந்தரின் சீடர். சுவாமி பரமார்த்தனந்தர் கடந்த முப்பது ஆண்டுகளுக்கு மேலாக சென்னையிலும் பிற இடங்களிலும் ஆங்கிலத்திலும் தமிழிலும் அத்வைத வேதாந்த சொற்பொழிவுகளை ஆற்றிவருகிறார்.\n\nசுவாமிஜியிடம் அத்வைத வேதாந்தம் பயின்ற முதன்மையான மாணவர்களில் சுவாமி குருபரானந்தர் மற்றும் சுவாமி ஓங்காரனந்தர் ஆகியோர் வேதாந்த வகுப்புகளை சென்னையிலும், தேனியிலும் நடத்தி வருகின்றனர்.\n\n\n"}
{"id": "192033", "url": "https://ta.wikipedia.org/wiki?curid=192033", "title": "காடியா லோகர்", "text": "காடியா லோகர்\n\nகாடியா லோகர் (Gadia Lohar) என்பது இந்தியாவின் ராஜஸ்தான் மாநிலத்தைச் சேர்ந்த நாடோடி இனம். இவர்கள் மத்தியப்பிரதேசத்தின் மால்வா பகுதிகளிலும் காணப்படுகின்றர். இவர்கள் இரும்பு சம்பந்தமான கொல்லர் வேலைகள் செய்பவர்கள். எனவே இவர்கள் ஓரிடத்திலிருந்து மற்றோர் இடத்திற்கு மாட்டுவண்டியில் இடம்பெயர்வர். (இந்தி மொழியில் வண்டி என்பதற்கு காடி என்று பொருள்). இவர்கள் ஈரான் மற்றும் பாகிஸ்தானின் லோகர் இனத்தோடு தொடர்புடையவர்கள் அல்ல.\n\nஇவர்களின் முன்னோர்கள் மத்தியப் பிரதேசத்தின் மேவார் பகுதியை ஆண்ட மகாராணா பிரதாப்பிடம் கொல்லராக இருந்தவர்கள். மேவார் அரசு முகலாயர்களிடம் வீழ்ந்தபோது இவர்களின் இடங்கள் முகலாய அரசால் பறிக்கப்பட்டது. இவர்களின் மாட்டுவண்டிதான் இவர்களின் வீடு . பல்வேறு இயற்கைச் சூழல்களில் இவர்கள் சிரமமான வாழ்க்கையை வாழ்ந்து வருகின்றனர். இவர்களின் வாழ்க்கையைப் பற்றி 2005-ல் இயக்குனர் மீனாக்ஷி வினய் ராய் காடியா லோகர் : கேள்விக்குறியான ஒரு வாழ்க்கையும் பிழைப்பும்? (Gadia Lohar: A Life and Livelihood in Question?) என்ற 25 நிமிட ஆவணப்படத்தைத் திரையிட்டார்.\n\n\n"}
{"id": "192057", "url": "https://ta.wikipedia.org/wiki?curid=192057", "title": "பிரீத்தா ரெட்டி", "text": "பிரீத்தா ரெட்டி\n\nபிரீத்தா ரெட்டி சென்னையில் அமைந்துள்ள அப்பலோ மருத்துவமனையின் மேலாண்மை இயக்குநராக உள்ளார்.\nSection::::கல்வி.\nஇவர் சென்னைப் பல்கலைக்கழகத்தில் வேதியியலில் இளங்கலை பட்டமும், அண்ணாமலை பல்கலைக்கழகத்தில் பொதுநிர்வாகத்தில் முதுகலைப்பட்டமும் பெற்றுள்ளார்.\n\n"}
{"id": "192060", "url": "https://ta.wikipedia.org/wiki?curid=192060", "title": "மால்வா, மத்தியப் பிரதேசம்", "text": "மால்வா, மத்தியப் பிரதேசம்\n\nமால்வா (\"Malwa\") என்பது வட இந்தியாவின் மேல்-மத்தியில் அமைந்துள்ள ஓர் இயற்கையான பிரதேசம் ஆகும். இது மத்தியப் பிரதேச மாநிலத்தின் மேற்குப் பகுதியில் எரிமலைச் செயற்பாடுகளினால் உருவான மேட்டுநிலத்தில் அமைந்துள்ளது. நிலவியல் ரீதியில், மால்வா பீடபூமி என்பது விந்திய மலைத்தொடரின் வடக்கே உள்ள எரிமலைப் பிரதேசத்தைக் குறிக்கும். அரசியல் மற்றும் நிருவாக ரீதியாக, வரலாற்றுக் கால மால்வா பிரதேசம் மத்தியப் பிரதேசத்தின் மேற்கு மாவட்டங்கள், மற்றும் இராஜஸ்தானின் தென்-கிழக்குப் பகுதிகளையும் குறிக்கும். சில வேளைகளில் விந்தியப் பகுதியின் தெற்கே நிமார் பிரதேசத்தையும் உள்ளடக்குவதாகக் கொள்ளப்படுகிறது.\n\nமால்வா பிரதேசம் தனியான அலகாகவே இருந்து வந்துள்ளது. இது அவந்தி நாடு, மவுரியர், குப்தர், பர்மாராக்கள், மல்வா சுல்தான்கள் முகலாயர், மராட்டியர் போன்ற பல்வேறு இராச்சியங்களாலும், வம்சங்களாலும் காலத்துக்குக் காலம் ஆளப்பட்டு வந்துள்ளது. 1947 ஆம் ஆண்டில் பிரித்தானியரின் மால்வா ஏஜென்சி மத்திய இந்தியாவுடன் (மால்வா ஒன்றியம்) இணைக்கப்படும்வரை இது ஒரு தனியான அரசியல் அலகாகவே இருந்து வந்தது.\n\nஇதன் அரசியல் எல்லைகள் காலத்துக்குக் காலம் மாறுபட்டபோதும், இப்பகுதி இராசத்தான், மராத்தி, மற்றும் குஜராத்திய பண்பாடுகளின் கலப்புடன் தனித்துவமான பண்பாட்டையும், மொழியையும் வளர்த்துக் கொண்டது. இப்பிரதேசத்தில் காளிதாசர், வராகமிகிரர், பிரம்மகுப்தர், போஜர் போன்றவர்கள் தோன்றினர். பழங்காலத்தில் உஜ்ஜயினி நகரம் இதன் தலைநகராகவும் வணிகத் தலமாகவும் விளங்கியது. தற்போது இப்பகுதியின் பெரிய நகரமாக இந்தோர் இருக்கிறது. இப்பகுதியின் முக்கிய தொழில் வேளாண்மை ஆகும். பருத்தி மற்றும் சோயா அதிக அளவு உற்பத்தி செய்யபடுகிறது. அபினி அதிக அளவு பயிரிடப்படுகிறது. ஜவுளி நிறுவனங்கள் அதிகம் நிறைந்த பகுதி இது.\n\nSection::::வரலாறு.\nகிழக்கு மால்வாப் பகுதியில் பல கற்கால பொருட்கள் அகழ்வாராயப்பட்டன. மால்வா என்ற பெயர் பழங்குடியினரான \"மாளவர்\" என்பதிலிருந்து வந்தது. \"மாளவா\" என்ற சமஸ்கிருதச் சொல்லுக்கு கடவுளான இலட்சுமியின் இருப்பிடம் என்பது பொருள்.\nஇந்தப்பகுதியை 7 ஆம் நூற்றாண்டுச் சேர்ந்த சீனப் பயணி யுவான் சுவாங் தனது குறிப்பில் \"மோகோலோ\" எனக் குறிப்பிடுகிறார். அரேபிய ஆவணங்களில் \"மாலிபா\" என்ற பெயரால் குறிப்பிடப்படுகிறது.\n\nSection::::பொருளாதாரம்.\nஇந்தூர் இந்தப்பகுதியின் வணிக நகரம் ஆகும்.இந்தபகுதி உலகின் மிக்கியமான ஓப்பியம் உற்பத்தி செய்யும் இடம். மால்வா பகுதி 18 மற்றும் 19 ம் நூற்றாண்டுகளில் சீனாவுடன் வியாபாரத்தொடர்புகள் கொண்டிருந்தது.ஆங்கிலேய அரசின் கண்காணிப்பையும் மீறி ஓப்பியம் அதிக அளவில் உற்பத்தி செய்யப்பட்டு ஏற்றுமதி செய்யப்பட்டது. இன்றும் உலகின் சட்டபூர்வமற்ற ஓப்பியம் உற்பத்தியில் இப்பகுதி முக்கிய பங்கு வகிக்கிறது. இங்கு காளி சிந்து ஆறு பாய்வதால், பெரும்பாலும் விவசாயமே முக்கியத் தொழிலாகும். கோதுமை, சோயா, கடலை மற்றும் பருத்தி போன்றவை பரவலாகப் பயிரிடப்படுகிறது.\n\nSection::::கலாச்சாரம்.\nஇவர்கள் இயற்கையாகவே ராஜஸ்தானுடன் இணைந்திருந்ததால் இவர்களின் கலாச்சாரம் ராஜஸ்தானியர்களின் கலாச்சாரத் தாக்கம் கொண்டது. மராத்தியர்களின் கலாச்சாரத் தாக்கமும் சிறிது காணப்படும்.இவர்களின் மொழி மால்வி இந்தியும் பரவலாகப் பேசப்படுகிறது.உணவானது ராஜஸ்தான், குஜராத் மற்றும் மகராஸ்டிரம் ஆகியவற்றின் தாக்கத்தால் ஆனது.\n\n"}
{"id": "192084", "url": "https://ta.wikipedia.org/wiki?curid=192084", "title": "கிராத மக்கள்", "text": "கிராத மக்கள்\n\nகிராத மக்கள் அல்லது கிராதர்கள் (Kirati people) கிராத இனக் குழுக்களின் சுனுவார், ராய், லிம்பு, குரூங், பமார் எனும் மக்கள் இமயமலைப் பகுதிகளில் வசித்து வருகின்றனர். இவர்களது சமயம் கிராதம் ஆகும். இமயமலையின் இந்தியா, நேபாளம், திபெத், சிக்கிம், பூடான் பர்மா வரை கிராத மக்கள் காணப்படுகின்றனர். இவர்கள் கீரெய்ட் (இந்தோ-ஐரோப்பா) பகுதியிலிருந்து தற்போதைய இடங்களுக்கு அசாம், பர்மா, திபெத் மற்றும் யுனான் வழியாக இடம்பெயர்ந்து வந்தனர். \n\nஇவர்கள் மஞ்சள் ஆற்றுப்பகுதியில் 10,000 முதல் 30,000 ஆண்டுகளுக்கு முன்னர் வாழ்ந்தனர். இவர்கள் மங்கோலிய இனக்குழுவைச் சார்ந்தவர்கள்.\n\nSection::::மகாபாரதத்தில்.\nமகாபாரத காவியம், இமயமலைப் பகுதியில் வாழும் இம்மக்களை கிராதர்கள் என்றே குறிப்பிடுகிறது. \n\n"}
{"id": "192093", "url": "https://ta.wikipedia.org/wiki?curid=192093", "title": "கண்ணப்பனுண்ணி (திரைப்படம்)", "text": "கண்ணப்பனுண்ணி (திரைப்படம்)\n\nகண்ணப்பனுண்ணி 1977 ஆம் ஆண்டில் வெளியான மலையாள திரைப்படம். உதயா ஸ்டுடியோவின் வெளியீட்டில், குஞ்சாக்கோவின் தயாரிப்பில் உருவானது. திரைக்கதையை சாரங்கபாணியை எழுதினார். 1977 ஏப்ரல் 7 ஆம் நாள் கேரளத் திரையரங்குகளில் திரையிடப்பட்டது.\n\nSection::::நடிப்பு.\nபிரேம் நசீரும் ஷீலாவும் நாயகனும் நாயகியுமாக ஒன்றிணைந்து நடித்தனர். \nSection::::பாடல்கள்.\nபி. பாஸ்கரன் ரசிச்சு, கெ. ராகவன் பாடிய பதின்மூன்று பாடல்களை இப்படம் கொண்டுள்ளது \n\nSection::::இணைப்புகள்.\nகண்ணப்பனுண்ணி திரைப்படம் யூட்யூபில்\n"}
{"id": "192097", "url": "https://ta.wikipedia.org/wiki?curid=192097", "title": "மாட்டுங்கா", "text": "மாட்டுங்கா\n\nமாட்டுங்கா (மாதுங்கா) என்பது மும்பை நகரத்தின் ஒரு பகுதியாகும். இது மும்பையின் வளர்ச்சியடைந்த பகுதிகளில் ஒன்று. மும்பையில் பிற மாநில மக்கள் அதிகளவில் வாழும் மக்களைக் கொண்ட பகுதியாகும். இங்கு மும்பை பல்கலைக்கழகத்தின் வேதித் தொழில்நுட்பக் கழகம் அமைந்துள்ளது. இங்கு ரயில் நிலையம் உள்ளது. சாலைப் போக்குவரத்திற்கு மாதுங்கா ரோடு உள்ளது.தமிழர்களும், மலையாளிகளும் அதிகளவில் வசிக்கின்றனர்.\n"}
{"id": "192101", "url": "https://ta.wikipedia.org/wiki?curid=192101", "title": "மட்டக்களப்பு மாவட்ட ஊடகவியலாளர் ஒன்றியம்", "text": "மட்டக்களப்பு மாவட்ட ஊடகவியலாளர் ஒன்றியம்\n\nமட்டக்களப்பு மாவட்ட ஊடகவியலாளர் ஒன்றியம் இலங்கையின் கிழக்கு மாகாணத்தின் மட்டக்களப்பு மாவட்ட ஊடகவியலாளர்களுக்கும் அவர்களுடைய சமூக மேம்பாடு சார் வேலைகளுக்குமாக உருவாக்கப்பட்ட அமைப்பாகும். இது 2012 ஆம் ஆண்டு ஏப்ரல் மாதத்தில் ஆரம்பிக்கப்பட்டது.\n\nSection::::வரலாறு.\nமட்டக்களப்பில் ஆரம்பத்தில் கிழக்கிலங்கை பத்திரிகையாளர் சங்கம் உருவாக்கப்பட்டு ஈழப்போர்க் காலத்தில் அவ்வமைப்பு இயங்காமல் போய்விட்டது, அதன் பின்னர் மட்டக்களப்பு இளம் ஊடகவியலாளர் சங்கம் தோற்றுவிக்கப்பட்டது. அதுவும் ஒரு குறிப்பிட்ட காலத்தின் பின்னர் இயங்காது போனது. மட்டக்களப்பு மாவட்ட மூத்த ஊடகவியலாளர்கள் சிலர் சுடப்பட்டும், சிலர் நாட்டைவிட்டு ஓடியும் உள்ள நிலையில் தற்போதுள்ள இளம் ஊடகவியலாளர்கள் இந்த ஒன்றியத்தினை ஆரம்பித்துள்ளனர்.\n\nSection::::நிருவாகக்குழு.\nஆரம்பத்தில் இவ்வமைப்பின் ஆரம்பகாலத் தலைவராக எஸ். பேரின்பராஜாயும், உப தலைவராக எல். தேவஅதிரனும் செயற்பட்டார்கள். 2013 செப்டம்பர் 13 இல் புதிய நிருவாகக் குழு தெரிவாகியது. புதிய தலைவராக இ. பாக்கியராஜா தெரிவு செய்யப்பட்டார். இவர் வீரகேசரியின் மண்டூர் செய்தியாளராக இவர் நீண்ட காலமாகப் பணியாற்றி வருகிறார். உப தலைவராக சிவம் பாக்கியநாதன் தெரிவு செய்யப்பட்டார்.\n"}
{"id": "192102", "url": "https://ta.wikipedia.org/wiki?curid=192102", "title": "விதர்பா", "text": "விதர்பா\n\nவிதர்பா அல்லது விதர்ப்பம் (மராத்தி: विदर्भ, ஆங்கிலம்: Vidarbha) மகாராஷ்டிர மாநிலத்தின் கிழக்குப் பகுதியில் அமைந்துள்ளது. இதன் பழைய பெயர் பெரர் ஆகும். இது மகாராஷ்டிராவின் மொத்தப்பரப்பில் 31.6% ஆக்கிரமித்துள்ளது. மகாராஷ்டிராவின் மொத்த மக்கள் தொகையில் 21.3% கொண்டுள்ளது. இதன் வடக்கே மத்தியப் பிரதேசம் மாநிலம் உள்ளது. கிழக்கே சட்டீஸ்கரும் தெற்கே தெலுங்கானா உள்ளன. மேற்கே மத்தியப்பிரதேச மாநிலம் அமைந்துள்ளது. இது இந்தியாவின் மையப்பகுதியில் அமைந்துள்ளது. விதர்பா தனக்கென தனியான கலாச்சாரமும் வரலாற்றுப் பின்னணியையும் கொண்டது. விதர்பா பகுதியின் மிகப்பெரிய நகராக நாக்பூர் இருக்கிறது, இரண்டாவது பெரிய நகராக அமராவதி உள்ளது. பெரும்பாலான விதர்பாவாசிகள் மராத்தி மொழி மற்றும் வாகர்தி மொழி பேசுகின்றனர்.\nநாக்பூர் பகுதியில் ஆரஞ்சு மற்றும் பருத்தி பிரபலமானது. மகாராஷ்டிராவின் கனிம வளங்களில் விதர்பா மூன்றில் இரண்டு பங்கு வகிக்கிறது. வனப்பரப்பில் நான்கில் மூன்று பகுதியைக் கொண்டுள்ளது. விதர்பா பகுதியில் டடோபா புலி திட்டம் (Tadoba Tiger project), மெல்கட் புலி திட்டம் (Melghat Tiger Project), பென்ச் புலி திட்டம் (Pench Tiger Project), பொர் சரணாலயம்(Bor Sanctuary), பாந்தார மாவட்டத்தில் வனவிலங்கு சரணாலயங்கள் அனைத்தும் அமைந்துள்ளன. இந்தியாவின் மற்ற பகுதிகளைவிட விதர்பா அமைதியான பகுதி. எந்தவித மத, இன மோதல்களும் இல்லாத பகுதி. ஆனால் அதிக அளவு மக்கள் வறுமையால் பாதிக்கப்பட்டுள்ளனர். மகராஷ்டிரத்தின் பிற பகுதிகளைவிட இங்கு பொருளாதாரம் வளர்ச்சியின்றி இருக்கிறது.\n\nSection::::விவசாயிகள் தற்கொலை.\nஇங்கு விவசாயிகள் தற்கொலை பெருமளவில் நடப்பதைத் தடுக்க அகோலா தாலுகாவிலுள்ள ஜில்லா பரிஷித் பள்ளி மாணவ மாணவியருக்கு ’அப்பா விஷம் குடிக்காதீர்கள்’ என்ற பொருள்படும் பாடலை ஆசிரியர்கள் கற்றுத் தந்தனர். இதனை ஊர் மக்கள் முன் மாணவர்கள் நடித்தும் காட்டுகின்றனர்.\n\n"}
{"id": "192103", "url": "https://ta.wikipedia.org/wiki?curid=192103", "title": "ஒருங்கிணைந்த கட்டிட ஒளிமின்னழுத்தியம்", "text": "ஒருங்கிணைந்த கட்டிட ஒளிமின்னழுத்தியம்\n\nஒருங்கிணைந்த கட்டிட ஒளிமின்னழுத்தியம் (\"building-integrated photovoltaics\") என்பது ஒளிமின்னழுத்திய மூலப்பொருட்களை வழக்கமான கட்டுமான மூலப்பொருட்களுக்கு மாற்றாக பயன்படுத்தி கட்டிடத்தின் கூரை, முகப்பு போன்ற பகுதிகளைக் கட்டுதல்.\n\nSection::::வரலாறு.\nகட்டிடங்களில் 1970 முதல்தான் ஒளிமின்னழுத்தியத்தின் பயன்பாடுகள் தொன்றத்தொடங்கியது.\n\nSection::::வடிவங்கள்.\nஒருங்கிணைந்த கட்டிட ஒளிமின்னழுத்தியம் பல்வெறு வடிவங்களில் சந்தையில் கிடைக்கின்றது.\n\nSection::::ஒளி ஊடுருவக்கூடிய மற்றும் ஒளிக்கசியக்கூடிய ஒளிமின்னழுத்தியம்.\nஒளி ஊடுருவக்கூடிய ஒளிமின்னழுத்தியத் தகடுகள் வெள்ளீய ஆக்ஸைட் உட்புறபூச்சு வழியாக மின்னாற்றலைக் கடத்துகிறது\n\nSection::::அரசாங்க மானியங்களும் சலுகைகளும்.\nசில நாடுகளில் ஒருங்கிணைந்த கட்டிட ஒளிமின்னழுத்தியத்திற்கென்று தனியாக கூடுதள் மானியம் வழங்கப்படுகிறது. 2006லிறுந்து பிரான்சு அரசு ஒருங்கிணைந்த கட்டிட ஒளிமின்னழுத்தியத்திற்கு கூடுதலாக யூரோ.௦.25/kWh வழங்குகிறது.\n"}
{"id": "192117", "url": "https://ta.wikipedia.org/wiki?curid=192117", "title": "செந்தில் குமார்", "text": "செந்தில் குமார்\n\nமிர்ர்ச்சி செந்தில் என்று அறியப்படும் செந்தில் குமார் ஒரு பிரபல இந்திய திரைப்பட மற்றும் தொலைக்காட்சி நடிகர் ஆவார். இவர் ரேடியோ மிர்ர்ச்சி என்னும் பிரபல வானொலி நிறுவனத்தில் நிகழ்ச்சி தொகுப்பாளராக தனது பணியைத் தொடங்கினார். தற்போது ஸ்டார் விஜய் தொலைக்காட்சியில் சரவணன் மீனாட்சி என்னும் நெடுந்தொடரில் நடித்து வருகிறார். தவமாய் தவமிருந்து என்னும் திரைப்படத்தில் தொடங்கி, செங்காத்து பூமியிலே, கண் பேசும் வார்த்தைகள், வெண்ணிலா வீடு போன்ற பல படங்களில் நடித்துள்ளார்.\n\nSection::::வாழ்க்கை வரலாறு.\nசெந்தில் அக்டோபர் 18, 1978ல் அன்று சென்னையில் கோவிந்தன், பிரேமாவதி அவர்களுக்கு மகனாக பிறந்தார். இவர் சென்னை பெரம்பூரில் உள்ள டான் போஸ்கோவில் பள்ளி படிப்பை முடித்தபின், பச்சையப்பா கல்லூரியிலும், மதுரை காமராஜ் பல்கலைகழகத்திலும்) உயர் கல்வியை முடித்தார். சில மாதங்கள் வங்கித்துறையில் பணியாற்றிவிட்டு, கலைத்துறைக்கு வந்தார்.\n\nSection::::பணி விவரங்கள்.\nSection::::வானொலி.\nசெந்தில் 2003ம் ஆண்டு சென்னை ரேடியோ மிர்ர்ச்சியில் நிகழ்ச்சி தொகுப்பாளராக அறிமுகமானார் . பின்பு கோவை ரேடியோ மிர்ர்ச்சியின் நிலைய தலைவராக நான்கு ஆண்டுகள் பணி ஆற்றினார். மிர்ர்ச்சி கோல்ட், மிர்ர்ச்சி பஜார், பேட்டை ராப், லவ் டாக்கீஸ் போன்ற பல நிகழ்ச்சிகளை வெற்றிகரமாக தொகுத்து வழங்கியுள்ளார். இப்போது இசைஞானி இளையராஜாவால் பாராட்டப்பட்ட நீங்க நான் ராஜா சார் நிகழ்ச்சியை செய்கிறார்.\n\nSection::::தொலைக்காட்சி.\nஸ்டார் விஜய் டிவியில் 2007 ஆண்டு முதல் 2009 ஆண்டு வரை ஒளிபரப்பப்பட்ட மதுரை தொடரில் செய்கை சரவணன் என்ற கதாபாத்திரத்தில் சிறப்பாக நடித்தார். இந்த தொடருக்கிருந்த வரவேற்பைத் தொடர்ந்து, சரவணன் மீனாட்சி எனும் நெடுந்தொடரில் நடித்து வருகிறார்.\n\nதிரைப்பட இயக்குனர் மனோபாலாவின் இயக்கத்தில் பாலிமர் தொலைக்கட்சியில் 777 குறுந்தொடரிலும் நடித்துள்ளார்.\nவிஜய் டிவியில் மாப்பிளை, மற்றும் நாம் இருவர் நமக்கு இருவர் ஆகிய தொடர்களிலும் நடித்துள்ளார்\n\nதொடர்களைத் தவிர செந்தில் பல நிகழ்ச்சிகளை ஸ்டார் விஜய்க்காக தொகுத்து வழங்கியுள்ளார். தமிழ் சினிமா இந்த வாரம் என்னும் நிகழ்ச்சியில் பல திரைப்பட குழுவினருடன் இணைந்து பட விமர்சனம் செய்துள்ளார். பாலிமர் தொலைக்கட்சியில் பெண்களுக்கான பாக்சிங் நிகழ்ச்சியை செய்தார்.\n\nSection::::திரைப்படங்கள்.\nசெந்தில் இயக்குனர் சேரனால் தவமாய் தவமிருந்து என்னும் திரைபடத்தில் அறிமுகம் செய்யப்பட்டார். இதில் இவர் சேரனின் சகோதரனாக நடித்ததற்காக பிலிம்பேர் விருதுக்காக பரிந்துரைக்க பட்டார். இதனை அடுத்து செங்காத்து பூமியிலே என்னும் திரைபடத்தில் கதாநாயகனாக அறிமுகமாகி, கண் பேசும் வார்த்தைகள், வெண்ணிலா வீடு போன்ற பல படங்களில் கதாநாயகனாக நடித்துள்ளார்.\n\n\n\n"}
{"id": "192121", "url": "https://ta.wikipedia.org/wiki?curid=192121", "title": "உப்புச் சுரங்கம்", "text": "உப்புச் சுரங்கம்\n\nஉப்புச் சுரங்கம் (Salt mining) என்பது உணவில் பயன்படும் உப்பை சேகரிக்க தரைப் பகுதிகளில் சுரங்கம் அமைத்து உப்பை வெட்டியெடுப்படும் இடம்.\nஇங்கு உப்பு படிவம் பாறையாக இருக்கும் அதை வெட்டியெடுத்து உப்புத்தூளாக மாற்றி பயன்படுத்தப்படும் .\nபோலந்து மற்றும் பாக்கித்தான் நாட்டிலுள்ள பல சுரங்கங்கள் தற்போது சுற்றுலாத்தலமாக திகழ்கின்றது.\n\n"}
{"id": "192127", "url": "https://ta.wikipedia.org/wiki?curid=192127", "title": "ஷாபூர் (பாகிஸ்தான்)", "text": "ஷாபூர் (பாகிஸ்தான்)\n\nஷாபூர் (Shahpur) பாகிஸ்தானின் பஞ்சாப் மாகாணத்திலுள்ள சார்கோதா மாவட்டத்திலுள்ள நகரம் ஆகும். இது ஜீலம் நதிக்கரையில் அமைந்துள்ளது. 2004 ஆம் ஆண்டின் கணக்கெடுப்பின்படி இதன் மக்கட்தொகை 274,000 , பெரும்பான்மையோர் முஸ்லீம்கள் . இவர்களின் மொழி பஞ்சாபி ஆகும்.\nஇந்நகரத்தின் பழைய பெயர் ராம்பூர் ஆகும். 17 ஆம் நூற்றாண்டுவரை இந்து மக்கள் அதிக அளவில் வசித்து வந்தனர். இந்நகரத்தின் பெயர் சுஃபி ஞானியால் மாற்றப்பட்டது.\n1893 -ல் ஷாபூர் மாவட்டமாக மாற்றப்பட்டது. பின்னர் 1914 -ல் மாவட்டத் தலைநகர் இங்கிருந்து சார்கோதாவிற்கு மாற்றப்பட்டது. இங்கு 18 ஆம் நூற்றாண்டிலுள்ள இந்து மதக் கோவில்கள் உள்ளன. இந்நகரத்தின் முக்கிய நுழைவாயில் 1863 -ல் இந்நகரத்தின் பெயர் ராம்பூர் என இருக்கும் போது கட்டப்பட்டது. இதன் தொடர்வண்டி நிலையம் ஆங்கிலேயர் ஆட்சிக்காலத்தில் கட்டப்பட்டது. இந்த நகரத்தின் மக்கள் கடும் உழைப்பாளிகள். \n"}
{"id": "192136", "url": "https://ta.wikipedia.org/wiki?curid=192136", "title": "சுபாஷ் சந்திர போஸின் மரண சர்ச்சைகள்", "text": "சுபாஷ் சந்திர போஸின் மரண சர்ச்சைகள்\n\nஇந்திய சுதந்திரப் போராட்ட தலைவர்களில் ஒருவரான சுபாஷ் சந்திர போஸின் மரணம் குறித்து சர்சைகள் உள்ளன. இவர் 1945 ஆகஸ்ட் 18 அன்று தைவான் நாட்டில் ஒரு விமான விபத்தில் இறந்து விட்டதாகவும், ரஷ்யாவிற்கு சென்று 1970களில் இறந்துவிட்டதாகவும், அல்லது ஒரு துறவியின் வடிவில் வட இந்தியாவில் மறைமுகமாக வாழ்ந்து 1985இல் இறந்து விட்டதாகவும் பல கருத்துக்கள் உள்ளன.\n\nநேதாஜி சுபாஷ் சந்திர போஸ் விமான விபத்தில் இறந்ததாகக் கூறப்பட்ட போதும் அறுபதாண்டுக்குப் பிறகும் நேதாஜி இறப்பின் மர்மம் விலகவில்லை. நேதாஜி பிழைத்திருந்ததற்கான சாத்தியங்கள், சாட்சியங்கள் தவிர்க்க முடியாதவை. அவர் மீது மக்கள் வைத்திருந்த அளவு கடந்த மரியாதையை வெளிப்படுத்த முடியாமல் தடுத்தது யார்? அரசால் நியமிக்கப்பட்ட குழுக்களின் முடிவுகள் வெவ்வேறாக இருப்பது ஏன்? மக்கள் அவர்களின் அன்புக்குரிய தலைவர் விமான விபத்தில் இறந்து விட்டதாகக் கூறப்பட்டதை நம்பவில்லை.\n\"Back from Dead\", \"India's biggest cover up\" என்ற நூல்களின் ஆசிரியரான அனுஜ் தர், \" இந்தியா சுதந்திரம் பெற்றதில் முக்கிய பங்கு வகித்த நேதாஜி இறப்பின் மர்மம் குறித்து கண்டறிவது இந்திய அரசின் முக்கிய பணிகளில் ஒன்றாக இருந்திருக்க வேண்டும். ஆனால் அது ஒருபோதும் செய்யப்படவில்லை. மக்களின் வற்புறுத்தலுக்காக கமிஷன்கள் போடப்பட்டன.\", என்று கூறுகிறார்.\n\nSection::::கமிட்டியும் கமிஷன்களும்.\n1955 அக்டோபர் 6 ல் நேதாஜி ஸ்மாரக் சமித்தி என்ற தனியார் அமைப்பு விமான நிலையத்தில் நடந்த விபத்தில் நேதாஜி இறந்தாரா என்பதை ஆய்வு செய்ய முற்பட்டபோது தான் நேரு ஷாநவாஸ் கமிட்டியை அமைத்தார்.\n\nSection::::ஷாநவாஸ் கமிட்டி.\nநேதாஜி 1945, ஆகஸ்டு 16 அன்று தபே விமான நிலையத்தில் நடந்த விபத்தில் இறந்தாரா என்பதை ஆய்வு செய்ய அரசால் அதிகாரப்பூர்வமாக முதன்முதல் நியமிக்கப்பட்ட குழு ஷாநவாஸ் கமிட்டி. சுதந்திரம் அடைந்து 9 ஆண்டுகளுக்குப் பிறகு - நேதாஜி காணாமல் போய் 11 ஆண்டுகளுக்குப் பிறகு- 1956- ஆம் ஆண்டு நியமிக்கப்பட்டது. அது விபத்து நடந்த இடமான தைவானுக்குச் செல்ல அனுமதிக்கப்படவில்லை.காரணம் அந்த அரசுடன் சுமுக உறவு இல்லை என்று அரசால் கூறப்பட்டது. 1956 மே 18 ல் ஜப்பான் சென்றபோது ஷாநவாஸ் தைவான் செல்ல ஜப்பானுக்கான இந்திய தூதரான B.R. சென்னிடம் அனுமதி கேட்டபோது தைவான் செல்லத் தேவையில்லை என்றும் நேதாஜி இறந்துவிட்டதாக அறிவித்த ஜப்பானின் உதவி மட்டும் போதும் என்றும் அறிவுறுத்தப்பட்டது. தைவானுக்குச் சென்றிருந்தால் விமான விபத்து எதுவும் நடக்கவில்லை என்ற உண்மை அப்போதே தெரிந்திருக்கும். காங்கிரஸ் அரசு இது குறித்து ஆய்வு செய்ய விரும்பவில்லை. ஷாநவாஸ் கமிட்டி ஜப்பான் அறுவை சிகிச்சை நிபுணர்களைச் சந்தித்தது. அவர்கள் \"தீவிரமாகக் காயம்பட்ட நேதாஜிக்கு இரத்தம் ஏற்றப்பட்டது. ஆனால் காயம் காரணமாக பின்னர் அவர் இறந்தார்\" என்றும் கூறினார்கள். ஷாநவாஸ் கமிட்டி அதையே அறிக்கையாக சமர்ப்பித்தது. ஆனால் கமிட்டி உறுப்பினரும் நேதாஜியின் மூத்த சகோதரருமான சுரேஷ் சந்திர போஸ் கமிட்டி முடிவுடன் ஒத்துப்போக மறுத்துவிட்டார்.\n\nSection::::கோஸ்லா கமிஷன்.\n1974- ஆம் ஆண்டு நியமிக்கப்பட்டு 1978- ல் அறிக்கை சமர்ப்பித்த கோஸ்லா கமிஷன் எந்த திட்டவட்டமான முடிவுக்கும் வரவில்லை.\n\nSection::::ஜஸ்டிஸ் முகர்ஜி கமிஷன்.\n1999- ஆம் ஆண்டு நியமிக்கப்பட்ட ஜஸ்டிஸ் முகர்ஜி கமிஷன் 2005-ல் சமர்ப்பித்த அறிக்கையில் நேதாஜி விமான விபத்தில் இறக்கவில்லை என்றும் சோவியத் ரஷ்யாவிற்குத் தப்பிச் சென்று இருக்கலாம் என்றும் கூறியது. அது எழுத்துப்பூர்வமான சாட்சிகள், மருத்துவ பதிவுகள், விமான நிலைய பதிவுகள் ஆகியவற்றை ஆதாரமாக எடுத்துக் கொண்டது.\nமுகர்ஜி கமிஷனிடம் 5 கேள்விகளுக்கான பதில் கூறும்படி கூறப்பட்டது.\nகேள்விகள்:\n1. சுபாஷ் சந்திர போஸ் இறந்து விட்டாரா? உயிருடன் இருக்கிறாரா?\n2. இறந்து விட்டார் என்றால் கூறப்பட்ட விமான விபத்தில் தான் இறந்தாரா?\n3. ஜப்பானியக் கோவிலில் உள்ளது நேதாஜியின் அஸ்தியா?\n4. வேறு இடத்தில் இறந்தார் என்றால் எங்கே? எப்போது? எப்படி?\n5. உயிருடன் இருக்கிறார் என்றால் எங்கே?\nபதில்கள்:\n1. சுபாஷ் சந்திர போஸ் இறந்து விட்டார்.\n2. விமான விபத்தில் இறக்கவில்லை. ரஷ்யாவிற்குத் தப்பியிருக்கலாம்.\n3. ஜப்பானியக் கோவிலில் உள்ளது நேதாஜியின் அஸ்தி இல்லை.\n4. நம்பத்தகுந்த ஆதாரம் இல்லாததால் கூற இயலாது.\n5. கேள்வி பொருந்தாது.\nஜஸ்டிஸ் முகர்ஜி கமிஷன் 2005-ல் சமர்ப்பித்த அறிக்கையை காங்கிரஸ் அரசாங்கம் காரணம் கூறாமல் நிராகரித்தது. இந்த கமிஷன் பாரதீய ஜனதாக் கட்சி அரசால் அமைக்கப்பட்டது. அறிக்கை சமர்ப்பிக்கும் முன்பு காங்கிரஸ் அரசு வந்துவிட்டது. உள்துறை மந்திரி சிவராஜ் பாடீல் அவசரப்படுத்தியதால் உடனே அறிக்கை சமர்ப்பிக்க நேர்ந்தது. தைவான் அரசு மட்டும்தான் விசாரணைக்கு ஒத்துழைத்தது. அதனால் தான் அந்த தேதியில் அங்கே விமான விபத்து எதுவும் நடக்காததால் சுபாஷ் சந்திர போஸ் விமான விபத்தில் இறக்கவில்லை என்றும் ஜப்பானியக் கோவிலில் உள்ளது நேதாஜியின் அஸ்தி இல்லை என்றும் அறிக்கையில் உறுதியாகக் கூறமுடிந்தது. இந்திய அரசு உட்பட எந்த அரசும் ஒத்துழைக்கவில்லை.\n\nSection::::ஹபிபுர் ரஹ்மான்.\nஇந்திய தேசிய ராணுவத்தைச் சேர்ந்த நேதாஜியின் நம்பிக்கைக்குப் பாத்திரமான லெப்டினன்ட் கர்னல் ஹபிபுர் ரஹ்மான் (B1269) என்பவர் மட்டுமே அந்த விமான விபத்தில் தப்பிய ஒரே நபர். நேதாஜி விமான விபத்தில் மரணமடைந்ததற்கு ஒரே நேரடி சாட்சி. மீண்டும் மீண்டும் பிரிட்டிஷ் அதிகாரிகள் விசாரணை மேற்கொண்ட போதும் அவர் ஒரே பதிலான நேதாஜி சுபாஷ் சந்திர போஸ் விமான விபத்தில் இறந்து விட்டதாகக் கூறியதை மாற்றவேயில்லை. அவர் வாழ் நாள் முழுவதும் தனது தலைவரிடம் கொடுத்த இரகசிய வாக்குறுதியைக் காப்பாற்றினார் என்று கூறப்படுகிறது.\nஅவர் திரும்பத் திரும்ப நேதாஜி விமான விபத்தில் தான் மரணமடைந்தார் என்று கூறினாலும் குறுக்கு விசாரணைகளில் தகவல்களை ஒரே மாதிரியாகத் தர இயலவில்லை. ஒவ்வொரு நிகழ்ச்சியையும் விவரிக்கும் போது ஒவ்வொரு முறையும் பதில்கள் மாறுபடுகின்றன. ஏன் மறைக்க வேண்டும் என்ற கேள்வி எழுகையில் நேச நாடுகள் அவரை எதிரியாக நினைத்தது தான் பதிலாக இருக்க முடியும். நேச நாடுகள் அவரை எதிரியாக நினைத்ததிலிருந்தே அவரால் தான் பிரிட்டிஷ் அரசு கடுமையாகப் பாதிக்கப்பட்டது என்பது புரியும்.\n\nபோன்ஸ்லே(B1189) என்பவர் ஹபிபுர் ரஹ்மான் பற்றிக் குறிப்பிடும்போது நேதாஜி தன்னுடன் எப்பொழுதும் மிகவும் நம்பத் தகுந்த ஒரே ஒருவரை மட்டுமே அழைத்துச் செல்வார் என்று கூறுகிறார். இதற்கு முன்பு வீட்டுக்காவலில் இருந்து தப்பிச் செல்லும்போதும் ஒரே ஒரு உறவினரை மட்டுமே தன்னைச் சந்திக்க அனுமதித்திருந்தார்.\n\nநேதாஜியின் சகோதரர் ஹபிபுர் ரஹ்மானைச் சந்திக்கச் சென்ற போது ரௌத்ரி என்ற இந்திய தேசிய ராணுவத்தைச் சேர்ந்தவர் சீருடை சம்பந்தமான ஒரு விதி மூலம் அவர் கூறுவது உண்மையல்ல என்று கூறினார். மேலும் கூறுகையில், \"எனக்கு ஹபிபுர் ரஹ்மானைத் தெரியும். அவர் தனது தலைவருக்கு ஏதாவது உறுதி மொழி கொடுத்திருந்தாரானால் அவர் இறக்கும் வரை அவர் அதை மீற மாட்டார்\", என்றார்.\n\nSection::::நேதாஜி இறப்பு அறிவிப்பு பற்றி மற்றவர்கள் கருத்து.\nநேதாஜி இறந்துவிட்டதாக ஜப்பான் வானொலியும் அரசாங்கமும் அறிவித்தது. நேச நாடுகள் இதை ஒரு தந்திரமாகத்தான் கருதின, நம்பவில்லை. அப்போதைய இந்திய வைஸ்ராய் அர்ச்சிபால்டு வாவெல் தனது டைரியில் \" அவர் மறைந்து கொள்வதற்காக இந்த செய்தி கொடுக்கப்படுகிறது என்று சந்தேகிக்கிறேன்\" என்று எழுதியுள்ளார். அப்போதிருந்த பிரிட்டிஷ் இந்திய அரசாங்கம் நேதாஜி இறப்பை உறுதி செய்ய மறுத்துவிட்டதாகக் கூறப்படுகிறது.\n\nநேதாஜியின் உறவினரான போஸ் (Grand nephew) ஜெர்மனியில் 1972 லிருந்து வசித்து வருகிறார். நேதாஜியின் மனைவி ஆனதால் அவரது உறவினரான(Great aunt) எமிலி செனகல், நேதாஜி உயிருடன் இருப்பது தனக்குத் தெரியும் என்று 1973-ல் கூறினாராம். எப்படியென்றால் நேதாஜி 1945க்குப் பிறகு ரஷ்யாவில் இருந்ததாக ராய்முண்ட் செனகல் என்ற ஜெர்மனி பத்திரிக்கையாளர் 1950- ஆரம்பத்தில் எமிலி செனகலிடம் கூறினாராம்.\n\n\n\n\n\n\n\n\nSection::::1945 ஆகஸ்டு 16 க்குப் பிறகு நேதாஜியின் உயிருடன் இருந்ததற்கான ஆதாரங்கள்.\nநேதாஜி உயிருடன் இருந்ததற்கு இவ்வளவு சாட்சியங்கள் இருந்த போதும் அதைப்பற்றி ஆராய காங்கிரஸ் அரசாங்கம் தயாராக இல்லை.\n\nSection::::பகவான்ஜி.\nபகவான்ஜி அல்லது கும்னாமி பாபா(கும்னாமி பாபா என்றால் பெயரில்லாத துறவி என்று பொருள்) என்ற துறவி உத்தரப்பிரதேசத்தில் அயோத்யாவுக்கு அருகில் ஃபைசாபாத் என்ற இடத்தில் ராம்பவன் என்ற இல்லத்தில் வசித்தார். அவர் நேதாஜிதான் என்று மக்கள் நம்புகிறார்கள். அதற்குப் பல ஆதாரங்கள் கிடைக்கின்றன. Dr. B. Lal (Additional Director of the National Institute of Criminology and Forensic Science) என்ற கையெழுத்தியல் நிபுணர் முகர்ஜி கமிஷன் முன்பு ஆஜராகி \"பகவான்ஜி மற்றும் நேதாஜி இருவரின் கையெழுத்து பொருந்துகிறது\", என்று சாட்சியம் அளித்தார்.\nபகவான்ஜி லக்னோவில் ஆலம்பா என்ற இடத்தில் ஸ்ரீநகர் என்ற பகுதியில் ஒரு வாடகை வீட்டில் வசித்து வந்தார். வாடகை கொடுக்க இயலாததால் வீட்டு சொந்தக்காரர் தொந்தரவினால் காதியா என்ற கிராமத்தில் கோமதி நதிக்கரையில் ஒரு இடிந்த சிவன் கோவிலில் அடுத்த ஆறேழு மாதங்கள் வசித்தார். பகவான்ஜி ஒரு முறை \"ஒரு துறவி ஆரம்ப கால வாழ்க்கையைப் பொறுத்தவரை இறந்தவராவார். அந்த துறவி இந்து மத முறைப்படி இயற்கையான மரணம் அடைய விரும்புகிறார். போர்க்குற்றவாளியாக அல்ல\", என்று கூறினார். உத்தரப்பிரதேசத்தின் அப்போதைய முதல்வரான Dr.சம்பூர்ணாநந்த் டிசம்பர் 1954 முதல் ஏப்ரல் 1957 வரை பகவான்ஜியுடன் தொடர்புகொண்டு அவரது தேவைகளைக் கவனித்துக் கொண்டார் என்று கூறப்படுகிறது.\n\nSection::::சுரேஷ் போஸ்.\nநேதாஜியின் மூத்த சகோதரர். ஷாநவாஸ் கமிட்டியின் உறுப்பினர். கமிட்டி முடிவுடன் ஒத்துப்போக மறுத்துவிட்டார்.\n\nSection::::திலீப்ராய்.\nஇவர் D.L. ராய் என்ற பிரபலமான பாடகரின் மகன். பள்ளியில் ஒன்றாகப் படித்தவர்கள். நேதாஜி லண்டனில் இருந்தபோது உடன் இருந்தவர். இவர் துறவியாகி 1980 களில் இறந்தார்.\n\nSection::::சுனில்தாஸ்.\nதேசப்பற்று மிகுந்த குடும்பத்தில் இருந்து வந்தவர். அவருடைய சகோதரர் அனில் தாஸ் டாக்கா சிறையில் சாகும் வரை அடித்துக் கொல்லப்பட்டார். அவருடைய தம்பியும் சகோதரியும் கூட சுதந்திரப் போராட்டத்தில் உயிரிழந்தவர்கள். அவர் ஒரு MSc பட்டதாரி. ராமன் விளைவு பற்றி அமெரிக்க இயற்பியல் இத்ழில் எழுதியுள்ளார். பகவான்ஜியின் நம்பிக்கைக்கு உரியவர்.\n\nSection::::பசந்தி தேவி.\nசித்தரஞ்சன் தாஸின் மனைவி. நேதாஜியைத் தன் மகன் போல் நேசித்தார். அவரைப்பற்றிய செய்திகளால் மிகவும் வருத்தம் அடைந்து இருப்பதாக அஷூடோஸ் காளி என்பவர் பகவான்ஜிக்கு எழுதியுள்ளார்.\n\nSection::::பபித்ரா மோஹன் ராய்.\nஇந்திய தேசிய ராணுவத்தைச் சேர்ந்தவர். நேதாஜியின் நம்பிக்கைக்குப் பாத்திரமானவர். 1962-லிருந்து 1985-ல் பகவான்ஜி மரணம் அடையும் வரை உடனிருந்தவர்.\n\nSection::::சமர் குஹா.\nசமர் குஹா என்பவர், Nethaji: Dead or Alive என்ற நூலை எழுதியுள்ளார். அவர் பாராளுமன்ற உறுப்பினராக இருந்தவர். அவர் நேதாஜியுடன் நேரடித் தொடர்பில் இருந்தவர். பல முறை சந்தித்துள்ளார். நேதாஜி இந்தியாவில் இருப்பதாக சமர் குஹா அறிவித்தவுடன் பகவான்ஜி அவருடன் தொடர்பை முற்றிலும் துண்டித்துக் கொண்டார். அவரது பெரும் முயற்சியினால் பாராளுமன்றத்தில் நேதாஜி படம் வைக்கப்பட்டது. 1967-ல் ஏப்ரல் 3-ல் 350 பாராளுமன்ற உறுப்பினர்களின் கையொப்பமிட்ட கோரிக்கையினால் கோசலா கமிஷன் ஏற்படுத்தப்பட்டது. நேதாஜி மத்தியப் பிரதேசத்தில் அமர்கந்தகா என்ற இடத்தில் செப்டம்பர் 27 1968 முதல் அக்டோபர் 2 1968 வரை இருந்ததாகவும் உத்தரப்பிரதேசத்தில் மணிப்பூரி என்ற இடத்தில் பிப்ரவரி, மார்ச் 1969 ல் இருந்ததாகவும் கூறப்படுகிறது.\n\nSection::::லீலாராய்.\n1963-ல் இருந்து அவர் இறக்கும் வரை (1970) பகவான்ஜியின் செலவுகளைக் கவனித்துக் கொண்டார். 1963 மார்ச் 25 அன்று ஸ்ரீகாந்த் என்பவரிடம் கூறுமாறு லீலாராயிடம்,\"நான் என்னை வெளிப்படுத்துவது யாருக்கும் நன்மை தராது\", என்று பகவான்ஜி கூறினார். லீலாராய் தனது கணவருடன் இந்திய காங்கிரசில் இருந்தவர். பின்னர் நேதாஜி காங்கிரசிலிருந்து விலகிய போது அவருடன் சேர்ந்துவிலகி ஃபார்வர்டு ப்ளாக்கில் சேர்ந்தனர். அவர் பெண்கள் முன்னேற்றத்திற்காக பல பள்ளிகள், நிறுவனங்கள் துவக்கியவர். 1970-ல் லீலாராய்க்கு நேதாஜி எழுதிய கடிதம் தான் கையெழுத்து சோதனைக்கு உட்படுத்தப்பட்ட கடிதம் ஆகும். பகவான்ஜி அறிவுரையின்படி அவர் 1963 செப்டம்பர் 7 அன்று திலீப் ராய்க்கு \" உங்கள் நண்பர் இந்தியாவில் உயிருடன் இருக்கிறார்\", என்று கடிதம் எழுதினார்.\n\n1978-ல் மொரார்ஜி தேசாய் பிரதம மந்திரியாக இருந்தபோது முதல் 2 கமிட்டிகளின் முடிவுகளைத் தள்ளுபடி செய்தார். 1983 ஜூலை 6 அன்று Nethaji: Dead or Alive என்ற நூலின் மறு வெளியீட்டு விழாவில் மொரார்ஜி தேசாய், \"நேதாஜி உயிருடன் இருக்கிறார். ஆனால் துறவு பூண்டுள்ளார்\", என்று கூறினார்.\n\nஜஸ்டிஸ் முகர்ஜி பெங்காலியில் Times Now -இடம் 2010-இல் பகவான்ஜி நேதாஜியாக இருக்க 100% வாய்ப்புள்ளது.\" என்று கூறியது ஒளிபரப்பு செய்யப்பட்டுள்ளது.\n\nபகவான்ஜி 1985 செப்டம்பர் 16 அன்று இறந்து விட்டதாகக் கூறப்படுகிறது. அவரது பொருட்கள் என்று கொடுக்கப்பட்டுள்ள பட்டியலைப் பார்க்கும் போது அவர் நேதாஜி தான் என்பது சந்தேகமில்லாமல் நிரூபணம் ஆகிறது. Charles Dickens-இன் புத்தகங்கள் பல, ஷேக்ஸ்பியரின் மொத்தப் படைப்புகள் அடங்கிய நூல், இன்னும் பல ஆங்கில புத்தகங்கள், புகைப்படங்கள் (அவை அனைத்தும் நேதாஜியுடன் சம்பந்தப்பட்டவை), பத்திரிக்கைக் குறிப்புகள் (அவை அனைத்தும் நேதாஜியுடன் சம்பந்தப்பட்டவை) போன்றவை அங்கிருந்தவை ஆகும். பகவான்ஜியின் பிறந்த நாளும், நேதாஜியின் பிறந்த நாளும் ஜனவரி 23 தான்.\n\nSection::::நேதாஜி சந்தித்த துரோகங்கள்.\nஅஹமது ஹெச் ஜாஃபர் 1946 அக்டோபர் 3 அன்று உள்துறை மந்திரியாக இருந்த சர்தார் வல்லபாய் படேலிடம் நேதாஜி உயிருடன் இருக்கிறாரா? இல்லையா? என்பதற்கு ஏதாவது ஆதாரங்கள் உள்ளதா என்று கேட்டதற்கு \"இல்லை\" என்று பதில் கூறினாராம்.சர்தார் மங்கள் சிங்கின் இதே கேள்விக்கும் இதேபதில் அளித்துள்ளார். மேலும் மங்கள் சிங் \"நேருஜி நேதாஜி இறந்துவிட்டதாகக் கூறியுள்ளாரே, அது அரசாங்கத்தின் கருத்தா அல்லது சொந்தக் கருத்தா\" என்று கேட்டதற்கு அரசாங்கத்திற்கு எந்தக் கருத்தும் இல்லை என்று கூறினாராம்.\n\nகுருஷேவ் நௌரோஜி என்ற காந்திஜியின் காரியதரிசி காந்திஜி சார்பாக புரஃபசர் லூயிஸ் பிஷருக்கு எழுதிய கடிதத்தை ஃபைரவ் சந்திர பட்டாச்சார்யா, பிரின்ஸ்டன் யுனிவர்சிடி, USA- 1993-ல் பார்த்திருக்கிறார். அதன் ஒளிநகலை அமியா நாத் போஸ்க்கும் சமர் குஹாவிற்கும் அனுப்பியுள்ளார்.அக்கடிதம் 1946 ஜூலை 22-ல் எழுதப்பட்டுள்ளது. அதில் \"இந்திய ராணுவத்தினருக்கு இந்திய தேசிய ராணுவத்தினரிடம் பரிவு உள்ளது. நேதாஜி ரஷ்யாவின் உதவியுடன் இந்தியா திரும்பினால் இந்தியர்களின் எழுச்சியை காந்தியாலோ காங்கிரசாலோ தடுக்க இயலாது\", என்று குறிப்பிடப்பட்டுள்ளது. மேலும் அந்தக் கடிதத்தில் நேதாஜியின் அப்போதைய நிலைமை குறித்தும் கேள்விகள் உள்ளன. காந்திஜி 1946 ஜனவரி 6-ல் மேற்கு வங்கத்தில் காண்டை என்ற இடத்தில் நடந்த தொழிலாளர் கூட்டத்தில் நேதாஜி உயிருடன் இருப்பதாகக் கூறினார்.\n\nநேருவுக்கு நேதாஜியிடம் இருந்து கடிதம் வந்ததாக இரகசியத் தகவல் உள்ளது. அதில் தான் ரஷ்யாவில் உள்ளதாகவும் அங்கிருந்து இந்தியா வரவிரும்புவதாகக் குறிப்பிட்டிருந்தாராம்.\n\nமீரட்டைச் சேர்ந்த ஷியாம்லால் ஜெயின் என்பவர் கோசலா கமிஷன் முன்பு கொடுத்த விவரம் பின்வருமாறு:\n\n1945 டிசம்பர் 26 அல்லது 27 அன்று ஸ்ரீ ஜவஹர் லால் நேரு என்னை ஸ்ரீ ஆசஃப் அலி இருப்பிடத்திற்கு தட்டச்சு இயந்திரத்துடன் வரச்சொன்னார். கொஞ்சம் தட்டச்சு செய்த பிறகு அவர் தனது அங்கியின் பையிலிருந்து எடுத்த ஒரு தாளை 4 நகல் தட்டச்சு செய்யும்படி கூறிவிட்டு ஸ்ரீ ஆசஃப் அலியுடன் பேசப் போய்விட்டார். அதில் \"நேதாஜி 1945 ஆகஸ்டு 23 அன்று பைரன்(மஞ்சூரியா) பகுதிக்கு பகல் சுமார் 1.30 மணிக்கு (சைகானிலிருந்து) வந்தார். அது ஜப்பானியரின் வெடிகுண்டு வீசும் விமானம். நேதாஜி தேநீரும் வாழைப்பழமும் சாப்பிட்டார். நேதாஜி கைக்கு ஒன்றாக 2 பெட்டிகளை எடுத்துக்கொண்டு 4 பேருடன் ஒரு ஜீப்பில் ஏறினார். அதில் ஒருவர் ஜெனரல் ஷெய்தி(நேதாஜியுடன் விமான விபத்தில் மரணமடைந்தததாகக் கூறப்பட்டவர்). ஜீப் ரஷ்ய எல்லைப்பக்கமாகச் சென்றது. 3 மணி நேரம் கழித்து ஜீப் திரும்பி வந்து விமானியிடம் தகவல் தெரிவித்தபிறகு விமானம் டோக்கியோ சென்றது.\"', என்று எழுதியிருந்தது. கையொப்பம் புரியாததால் ஸ்ரீ நேருவுக்காக காத்திருந்த போது கடிதத்தைப் பலமுறை படித்தேன். பின்னர் நேரு 4 தாள்களைக் கொடுத்து அவர் கூறுவதைத் தட்டச்சு செய்யச் சொன்னார். அது\n\n\"திரு.கிளமண்ட் அட்லீ,\n\nபிரிட்டிஷ் பிரதம மந்திரி,\n\n10, டௌனிங்க் தெரு,\n\nலண்டன்.\n\nஅன்புள்ள திரு.அட்லீ,\n\nசுபாஷ் சந்திர போஸ், உங்கள் போர்க்குற்றவாளி, ரஷ்ய எல்லைக்குள் வர ஸ்டாலினால் அனுமதிக்கப்பட்டுள்ளார் என்று நம்பத்தகுந்த வட்டாரத்தின் மூலம் அறிகிறேன். இது ரஷ்யாவின் ஏமாற்றுவேலையும் நம்பிக்கைத் துரோகமும் ஆகும். ரஷ்யா, பிரிட்டன், அமெரிக்காவுடன் கூட்டு இருக்கும் போது இப்படிச் செய்யக்கூடாது. அதைப் பொருட்படுத்தாமல் நீங்கள் செய்ய வேண்டியதைச் செய்யுங்கள்.\n\nஉங்கள் அன்புள்ள,\n\nஜவஹர் லால் நேரு.\n\nமேற்கண்ட விஷயம் உள்ள முகவரி: hindustantimes.com/news/speacials/Netaji/pradip5.htm (மேற்கண்ட முகவரியிலிருந்து அந்த ஆதாரம் நீக்கபட்டுள்ளது)\n\nநேதாஜி இந்திய தேசிய ராணுவம் அமைத்து நேச நாடுகளுக்கு கடுமையான நெருக்கடி கொடுத்ததால் நேசநாடுகள் அவரைப் போர்க்குற்றவாளியாகக் கருதின. அவர்கள் குற்றம் என்று குறிப்பிடுவது இந்திய தேசிய ராணுவம் அமைத்து இந்திய சுதந்திரத்திற்காக நாடு நாடாக அலைந்து ஆதரவு திரட்டிப் பாடுபட்டது ஆகும். இந்திய தேசிய ராணுவத்தின் தியாகம் மிகுந்த செயல்பாடுகளால் இந்திய ராணுவத்திற்குள்ளேயே ஆங்கில எதிர்ப்பு தோன்றிவிட்டது. அதனால்தான்- இனியொரு போராட்டம் இந்தியாவில் ஏற்பட்டால் அதை அடக்க இந்திய ராணுவத்தை நம்ப முடியாது என்பதால்தான்- பிரிட்டிஷ் அரசு இந்தியாவை விட்டு வெளியேறியது. அதனால்தான் நேசநாடுகளுக்கு நேதாஜி மீது அப்படி ஒரு கோபம். பார்த்த இடத்தில் தண்டிக்கக் காத்திருந்தார்கள். ஆனால் அவர் யார் கையிலும் சிக்கவில்லை. இந்திய காங்கிரஸ்காரர்களை விட ஜப்பன் அரசுக்கு நேதாஜி மீது மிகுந்த மரியாதை இருந்ததால்தான் நேதாஜி இறந்துவிட்டதாக ஜப்பான் வானொலியும் அரசாங்கமும் அறிவித்தது. நேச நாடுகள் கூட்டணியில் இருந்தாலும் ரஷ்ய அரசு அவரைத் தனது பாதுகாப்பில் வைத்திருந்தது. இந்திய அரசு கேட்டுக்கொண்டால் 45 நாட்களில் நேதாஜியை இந்தியாவுக்கு அனுப்புவதாக ரஷ்ய அரசு கூறியும் கேட்கத்தான் யாருக்கும் மனமில்லை. ஏனெனில் மக்களுக்கு நேதாஜி மீது மிகுந்த மரியாதை இருந்தது.\n\nSection::::1971 ஜனவரி 23 அன்று வெளியான ஒரு செய்தித் தாள் குறிப்பு.\nநேதாஜியின் மெய்க்காப்பாளரான திரு. உஸ்மான் படேல் கூறுகிறார்,\" காந்திஜி, நேரு, ஜின்னா, மௌலானா ஆசாத் ஆகியோர் பிரிட்டிஷ் நீதிபதி ஒருவருடன் ஒரு ஒப்பந்தம் செய்து கொண்டார்களாம். அது நேதாஜி இந்தியாவில் நுழைந்தவுடன் கைது செய்யப்பட்டு பிரிட்டிஷ் அரசிடம் ஒப்படைக்கப்படுவார் என்பதாகும்\". இதை மௌலானா ஆசாத் தன்னிடம் கூறியதாகவும் தான் எழுதப்போகும் புத்தகத்தில் இதைக் குறிப்பிடப்போவதாக கூறியதாகவும் கோசலா கமிஷன் முன்பு கூறியுள்ளார். மேலும் கூறுகையில் அவர் கண்ணீர் விட்டுக் கதறினார். உஸ்மான் படேலை 1945 அக்டோபர் 13 அன்று கைது செய்யும்பொழுது அவரிடம் இருந்து 21,600 சிங்கப்பூர் டாலர் பணத்தைப் பறிமுதல் செய்துள்ளனர். இந்திய தேசிய ராணுவத்தினருக்கு உணவுக்கான பொருட்கள் வாங்க வைத்திருந்த அந்தப்பணத்தை அவர் ரப்பர் விற்று சம்பாதித்த பணம் என்று கூறும்படி கட்டாயப்படுத்தியுள்ளனர்.\n\nமேற்கண்ட விஷயம் உள்ள முகவரி: hindustantimes.com/news/speacials/Netaji/images/jan_23_71.gif (மேற்கண்ட முகவரியிலிருந்து அந்த ஆதாரம் நீக்கபட்டுள்ளது)\n\nஅம்ரித் லால் சேத் என்ற குஜராத் தினசரி ஜனம்பூமியின் எடிட்டர் நேருவுடன் மார்ச் 1946-ல் சிங்கப்பூருக்குச் சென்றவர்களில் ஒருவர். அங்கிருந்து வந்தவுடன் சரத் சந்திர போஸிடம் பின்வருமாறு கூறினார்.\" மௌண்ட்பேட்டன் நேருவிடம் சிங்கப்பூரில் உள்ள இந்திய தேசிய ராணுவ நினைவிடத்தில் மலர்வளையம் வைத்து அஞ்சலி செய்ய வேண்டாம் என்றும் இந்திய ராணுவத்தில் இந்திய தேசிய ராணுவ வீரர்களைச் சேர்க்கவேண்டாம் என்றும் கூறியதாக தகவல் உள்ளது. இந்திய தேசிய ராணுவத்துக்கு முக்கியத்துவம் அளிப்பது நேதாஜி இந்தியாவுக்குத் திரும்பி வந்தால் அவரிடம் தலைமைப்பதவியைத் தட்டில் வைத்து அளிப்பதற்குச் சமம் ஆகும் என்று கூறினாராம்.\"\n"}
{"id": "192141", "url": "https://ta.wikipedia.org/wiki?curid=192141", "title": "மணீஷ் ஷா", "text": "மணீஷ் ஷா\n\nநீதிபதி மணீஷ் எஸ். ஷா 20.09.2013 அன்று அமெரிக்காவின் வடக்கு இல்லினாய் மாவட்ட நீதிபதியாக அமெரிக்க ஜனாதிபதி பராக் ஒபாமாவால் தேர்ந்தெடுக்கப்பட்டுள்ளார். இவர் ஒரு இந்தியர் ஆவர்.\n\nSection::::வாழ்க்கை.\n1994 ஆம் ஆண்டு இவர் ஸ்டான்போர்ட் பல்கலைக்கழகத்தில் இளங்கலை பட்டம் பெற்றார். 1998ல் சிகாகோ சட்டக்கல்லூரியில் பட்டம் பெற்றார். 1998 முதல் 1999 வரை சான் பிரான்சிஸ்கோ, கலிபோர்னியா போன்ற நீதிமன்றங்களில் பணியாற்றினார். 1999 முதல் 2001 வரை வடக்கு இல்லியான்ஸ் மாவட்டத்தில் சட்ட எழுத்தராக நீதிபதி ஜேம்ஸ் பி ஷிகல்வுடன் பணியாற்றினார். பின்னர் 2001ம் ஆண்டிற்குப்பிறகு அம் மாவட்ட அட்டார்னியானார். மற்றும் பொதுகுற்றவியலில் 2007 மற்றும் 2008 ம் ஆண்டிலும் சிறப்பு விசாரணைப்பகுதியில் 2011 முதல் 2012 வரையிலும் பணியாற்றினார்.\n\nSection::::பரிந்துரை.\nநீதிபதி ஜோன் லெஃப்னொ பணி ஓய்வு அடைந்ததால் அந்த இடம் காலியாக இருந்தது. அவ்விடத்திற்கு செப்டம்பர் 19, 2013 அன்று இவரை ஜனாதிபதி ஒபாமா பரிந்துரை செய்தார்.\n\n"}
{"id": "192150", "url": "https://ta.wikipedia.org/wiki?curid=192150", "title": "கால்கா", "text": "கால்கா\n\nகால்கா (Kalka) ஹரியானா மாநிலத்தின் பாஞ்ச்குலா மாவட்டத்தில் அமைந்துள்ள நகரம். கடவுள் காளியின் பெயராலேயே இந்நகரம் கால்கா என்று அழைக்கப்படுகிறது. இது இமயமலையின் அடிவாரத்தில் அமைந்துள்ளது. இமாச்சலப்பிரதேசத்தின் நுழைவாயில் என இந்நகரை அழைக்கின்றனர். தேசிய நெடுஞ்சாலை 22 இந்நகர் வழியாகச் செல்கிறது. மேலும் புகழ் பெற்ற கால்கா-சிம்லா தொடர்வண்டிப்பாதை இங்கிருந்து சிம்லாவிற்குச் செல்கிறது.\n\nSection::::வரலாறு.\n1843-ல் பாட்டியாலா சமஸ்தானத்திடம் இருந்து ஆங்கிலேயர் இதைக் கைப்பற்றினர். தொடர்வண்டிப்பாதையின் முக்கிய சந்திப்பாக இது இருந்தது. தொடர்வண்டிச் சேவையில் தில்லி-அம்பாலா-கால்கா மற்றும் கால்கா-சிம்லாவின் மையமாக இருந்தது. கால்கா நகராட்சி 1933-ல் உருவாக்கப்பட்டது. 1901 -ல் இதன் மக்கட்தொகை 7,045 ஆக இருந்தது. மேலும் மஞ்சள் மற்றும் இஞ்சி அங்காடிகள் கால்கா-வில் இருந்தன.\n\nSection::::காலநிலை.\nகால்காவின் காலநிலை அதன் அருகிலுள்ள நகரங்களான சண்டிகர், அம்பாலா , தில்லி ஆகியவற்றைவிட நன்றாகவே இருக்கும்.மே மற்றும் ஜூன் பருவமழைக்காலங்களில் நல்ல மழைப்பொழிவு இருப்பதால் கால்காவின் காலநிலை நன்றாகவே இருக்கும். அக்டோபர்/நவம்பர் காலங்களில் குளிர்காலம் ஆரம்பிக்கும்.\n\nSection::::போக்குவரத்து.\nகால்கா மலைச்சரிவில் அமைந்துள்ள நகரம். எனவே மற்ற நகரங்களோடு எளிதில் செல்லமுடியாத பாதைகளைக் கொண்டது. தனியார் மற்றும் அரசுப் பேருந்து சேவைகள் கால்கா நகரில் உள்ளன. கால்கா-சிம்லா தொடர்வண்டிச் சேவை யுனெஸ்கோ நிறுவனத்தின் வரலாற்றுச் சிறப்புமிக்க பாரம்பரிய தொடர்வண்டிச் சேவை என வகைப்படுத்தப்பட்டுள்ளது.\n\n"}
{"id": "192151", "url": "https://ta.wikipedia.org/wiki?curid=192151", "title": "கால்கா-சிம்லா தொடர்வண்டிப்பாதை", "text": "கால்கா-சிம்லா தொடர்வண்டிப்பாதை\n\nகால்கா-சிம்லா தொடர்வண்டிப்பாதை (Kalka–Shimla Railway) 2 அடி (762 மிமீ) அங்குலம் அளவுள்ள குற்றகலப் பாதையாகும். இது மலைவழித் தொடர்வண்டிப்பாதையாகும். கால்கா எனும் இடத்திலிருந்து 96 கிலோமீட்டர் தொலைவுள்ள சிம்லா எனும் நகருக்குச் செல்கிறது. இயற்கைக் காட்சிகளை உள்ளடக்கியது இது செல்லும் வழி.\n\nSection::::வரலாறு.\nசிம்லாவானது கடல்மட்டத்திலிருந்து 7116 அடி (2169மீ) உயரத்தில் அமைந்துள்ள நகரம். 1830 -ல் சிம்லா ஆங்கிலேயரின் முக்கிய இடமாக மாறியிருந்தது. 1864-ல் இது ஆங்கிலேயர்களின் கோடை வாழிடமாக இருந்தது. மலைப்பகுதியின் பிற கிராமங்களோடு தொடர்புகொள்ளவே இத் தொடர்வண்டிப்பாதை அமைக்கப்பட்டது. 1903 ஆம் ஆண்டு நவம்பர் 9 ஆம் தியதி, 96.54 கிலோமீட்டர் தூரமுள்ள இத்தொடர்வண்டிப்பாதை அதிகாரபூர்வமாகப் போக்குவரத்துக்கு தொடங்கப்பட்டது.\n\nSection::::ஆவணப்படம்.\nபிபிசி தொலைக்காட்சி இத்தொடர்வண்டியைப் பற்றிய ஆவணப்படத்தை தயாரித்தது. இத் தொடர்வண்டிப்பாதை யுனெஸ்கோ அமைப்பால் ஜூலை 8, 2008 இல் இந்தியாவிலுள்ள உலகப்பாரம்பரியம்மிக்க களங்களில் ஒன்றாக அறிவித்தது.\n\n"}
{"id": "192152", "url": "https://ta.wikipedia.org/wiki?curid=192152", "title": "மானாடு", "text": "மானாடு\n\nSection::::கல்வி நிலையம்.\nஇங்கு ஆரம்பகல்வி பாடசாலை ஒன்று உள்ளது.இந்த பாடசாலை தமிழக அரசால் நடத்தபடுகிறது.\n"}
{"id": "192161", "url": "https://ta.wikipedia.org/wiki?curid=192161", "title": "வன்கொடுமைத் தடுப்புச் சட்டம்", "text": "வன்கொடுமைத் தடுப்புச் சட்டம்\n\nவன்கொடுமைத் தடுப்புச் சட்டம் என்பது இந்தியாவில் தாழ்த்தப்பட்டவர்கள் மற்றும் பழங்குடி மக்களுக்கு எதிரான கொடுமைகளைத் தடுப்பதற்காகவும், அச்சமூகத்தினருக்கு எதிரான கொடுமைகள், வன்முறைகள், துன்புறுத்தல்கள் செய்பவர்களை இந்தச் சட்டத்தின் கீழ் கைது செய்து தகுந்த நடவடிக்கை எடுத்துத் தண்டனை பெற்றுத் தரு‍வதற்கும் கொண்டு வரப்பட்ட சட்டமாகும்.\n\nஇந்தியாவில் கடந்த 1955 ஆம் ஆண்டு தீண்டாமை ஒழிப்புச் சட்டம் கொண்டு வரப்பட்டது. 1976 இல் அது பி.சி.ஆர். சட்டம் (குடியுரிமை பாதுகாப்புச் சட்டம்) என்று பெயர் மாற்றம் செய்யப்பட்டது. இந்தச் சட்டம் தாழ்த்தப்பட்ட மக்களுக்கு மட்டுமே பொருந்தும். பழங்குடியினருக்குப் பொருந்தவில்லை. இந்தச் சட்டம் சரியாக செயல்படாததால், இளைய பெருமாள் என்பவரது தலைமையில் ஒரு கமிட்டியை பாராளுமன்றம் அமைத்தது. அந்த கமிட்டியின் பரிந்துரையின் பேரில் 1989ல் தாழ்த்தப்பட்டோர் மற்றும் பழங்குடியினர் மீதான வன்கொடுமை தடுப்புச் சட்டம் கொண்டு வரப்பட்டது. ஆனால், மிகத் தாமதமாக 1995ல் தான் இந்தச் சட்டம் நடைமுறைக்கே வந்தது.\n\nபழங்குடியினர் மீது காவல்துறை மற்றும் ராணுவத்தினர் நடத்திய தாக்குதல் பலாத்காரம் தொடர்பான புகார்கள் அதிகரித்தபோது இந்தச் சட்டம் உருவானது. இந்தச் சட்டத்தைக் காவல்துறையினர் தங்களுக்கு எதிரானதாகவே நினைத்தனர். இதனால் இந்தச் சட்டமும் முறையாகப் பயன்படுத்தப்படாமலேயே இருக்கிறது.\n\nSection::::சட்டத்தின் விதிகள்.\nகீழ்க்காணும் செயல்களுக்கு‍ இச்சட்டத்தின் கீழ் தண்டனை வழங்கப்படும்\n\n"}
{"id": "192165", "url": "https://ta.wikipedia.org/wiki?curid=192165", "title": "வி. சாந்தாராம்", "text": "வி. சாந்தாராம்\n\nவி. சாந்தாராம் (V. Shantaram / Shantaram Rajaram Vankudre / சாந்தாராம் ராஜாராம் வணகுத்ரே நவம்பர் 18, 1901 – அக்டோபர் 30, 1990) இந்தியத் திரைப்பட்ட இயக்குனர், தயாரிப்பாளர் மற்றும் நடிகருமாவார். 'ஜனக் ஜனக் பாயல் பாஜே' என்ற இந்தியாவின் முதல் டெக்னிக் கலர் படத்தை இயக்கியவர் இவர்.\n\nSection::::பிறப்பு மற்றும் திருமணம்.\nமராட்டிய மாநிலத்தில் உள்ள கோலாப்பூரில் 1901-ல் பிறந்தார். இவரின் முதல் மனைவி நடிகை ஜெயஸ்ரீயை மணந்தார். பின் அவருடன் மனக்கசப்பு ஏற்படவே அவர்களின் திருமண வாழ்வு முடிவுக்கு வந்தது. பின் ஜனக் ஜனக் பாயல் பாஜே திரைப்படத்தின் கதாநாயகியான சந்தியாவை மறுமணம் செய்துகொண்டார்.\n\nஇவரது மகள் ராஜ்யஸ்ரீ ஆவார். இவரும் மிக பெரிய நடிகையாவார். காதல் திருமணம் செய்து கொண்டு வெளிநாட்டுக்குச் சென்று விட்டார்.\n\nSection::::வெற்றிப் படங்கள்.\nகோட்னீஸ் என்ற படம் இவருக்கு பேரும் புகழும் சம்பாதித்து கொடுத்தது. இதில் இவர் கதாநாயகனாகவும் நடித்தார். பின் சாந்தாராமுக்கு அகில இந்திய அளவில் புகழை சேர்த்த படங்கள் பர்சாயின், ஆத்மி, சகுந்தலா, தஹேஜ், படோசி, சந்திரசேனா, அமிர்தமந்தன் போன்ற படங்களாகும். 'தோ ஆங்கேன் பாரஹாத்' எனும் இந்தி படம் பல விருதுகளை இவருக்கு வாங்கி தந்தது. 'தீன் பத்தி சார் ரஸ்தா' என்ற இவரது படம் பெரும் வெற்றி கண்டது.\n\n\nSection::::இறப்பு.\nஅக்டோபர் 30, 1990 இல் மும்பையில் இறந்தார்.\n\n"}
{"id": "192166", "url": "https://ta.wikipedia.org/wiki?curid=192166", "title": "முசாபர்நகர் மாவட்டம்", "text": "முசாபர்நகர் மாவட்டம்\n\nமுசாபர்நகர் மாவட்டம் இந்தியாவின் உத்தரப் பிரதேசம் மாநிலத்தின் வடமேற்கில் அமைந்துள்ளது. இம்மாவட்டத்தின் தலைமையிடம் முசாபர்நகர் ஆகும்.\n\nSection::::மாவட்ட நிர்வாகம்.\n2991 சதுர கிலோ மீட்டர் பரப்பளவு கொண்ட இம்மாவட்டம் முசாபர்நகர், புதானா, ஜன்சத் மற்றும் கதௌலி என நான்கு வருவாய் வட்டங்களும், 704 வருவாய் கிராமங்கள், 10 உள்ளாட்சி அமைப்புகள், 9 ஊராட்சி ஒன்றியங்கள் மற்றும் 21 காவல் நிலையங்கள் கொண்டுள்ளது. \nSection::::அரசியல்.\nஇந்த மாவட்டத்தில் கைரானா, தானா பவன், ஷாம்லி, புடானா, சர்தாவல், முசாபர்நகர், கதவுலி, புர்காசி, மீராப்பூர் ஆகிய சட்டமன்றத் தொகுதிகள் இடம்பெற்றுள்ளன. இந்த மாவட்டத்தின் பகுதிகள் முசாபர்நகர், கைரானா ஆகிய மக்களவைத் தொகுதிகளில் சேர்க்கப்பட்டுள்ளன.\nSection::::மக்கள்தொகை பரம்பல்.\n2011-ஆம் ஆண்டின் மக்கள்தொகை கணக்கெடுப்பின்படி, 2991 சதுர கிலோ மீட்டர் பரப்பளவு கொண்ட முசாபர்நகர் மாவட்டத்தின் மொத்த மக்கள்தொகை 41,43,512 ஆகும். அதில் ஆண்கள் 21,93,434; பெண்கள் 19,50,078 ஆகவுள்ளனர். பாலின விகிதம் 1000 ஆண்களுக்கு 889 பெண்கள் வீதம் உள்ளனர். எழுத்தறிவு 69.12% ஆகவுள்ளது. ஆறு வயதிற்குட்பட்ட குழந்தைகள் 6,46,062 ஆகவுள்ளனர்.\n\nமக்கள்தொகையில் இந்துக்கள் 57.51 %, இசுலாமியர்கள் 41.30 %, சீக்கியர்கள் 0.45 %, கிறித்தவர்கள் 0.16 %, சமணர்கள் 0.39 %, மற்றவர்கள் 0.19% ஆகவுள்ளனர். இம்மாவட்டத்தில் இந்தி மொழி 87.02% மற்றும் உருது மொழி 12.58% மக்களால் முதல் மொழியாகப் பேசப்படுகிறது.\n\n\n"}
{"id": "192167", "url": "https://ta.wikipedia.org/wiki?curid=192167", "title": "ஜோசப் எல் மேங்கியூவிஸ்", "text": "ஜோசப் எல் மேங்கியூவிஸ்\n\nஜோசப் எல் மேங்கியூவிஸ் (\"Joseph L. Mankiewicz\")\nதிரைப்பட இயக்குநர், எழுத்தாளர் மற்றும்ஹயாரிப்பாளர். இவர் 'ஆல் அபொட் ஈவ்', 'எ லெட்டர் டு த்ரீ ஒய்வ்ஸ்', கிளியோபட்ரா, ஜூலியஸ் சீசர், பைவ் பிங்கர்ஸ், ஸ்லேத் ஆகிய படங்களை இயக்கியும் தயாரித்தும் உள்ளார். இவர் எழுதி இயக்கிய 'ஆல் அபொட் ஈவ்' ( All About Eve) திரைப்படம் (1950), 14 அகாதமி விருதுகளுக்குப் (ஆஸ்கர்) வழிமொழியப்பட்டு, அதில் ஆறு விருதுகளை வென்றது.\n\n"}
{"id": "192168", "url": "https://ta.wikipedia.org/wiki?curid=192168", "title": "முதலாம் ராஜசிங்கன்", "text": "முதலாம் ராஜசிங்கன்\n\nமுதலாம் ராஜசிங்கன் கி.பி 1581 - 1593 வரை சீதாவக்கையை ஆண்ட அரசன் ஆவான். இவனின் இயற்பெயர் டீங்கிரி குமாரன். இவனின் தந்தையார் பெயர் மாயாதுன்னை. மயாதுன்னை போர்த்துக்கேயர் மீது படையெடுக்க இவன் உதவினான். தந்தை இறப்பிற்குப் பின்னர் முதலாம் ராஜசிங்கன் எனும் பெயரில் அரசனானான். இவன் வீரசுந்தர எனும் அமைச்சரின் உதவியுடன் கண்டியை கைப்பற்றினர். \n"}
{"id": "192175", "url": "https://ta.wikipedia.org/wiki?curid=192175", "title": "வந்தே மாதரம் (பாடல் தொகுப்பு)", "text": "வந்தே மாதரம் (பாடல் தொகுப்பு)\n\nவந்தே மாதரம் (Vande Mataram (album)) பாடல் தொகுப்பு இந்திய இசையமைப்பாளர் ஏ.ஆர்.ரகுமான் இசையில் இந்திய சுதந்திரத்தின் 50 வது ஆண்டு பொன்விழாவைக் குறிக்கும் விதத்தில் வெளியிடப்பட்டது. இந்திய இசைத்துறையில் சினிமாப் பாடல் தவிர்த்து அதிகம் விற்பனையான இசைத்தொகுதி எனும் சிறப்பை இது பெற்றது.இது 'சோனி இசை நிறுவனம் வெளியிட்ட இசைத்தொகுதியாகும்.\n\nஇந்த இசைத்தொகுதி மக்களிடம் பெரும் வரவேற்பைப் பெற்றது. வணிக ரீதியாகவும் வெற்றி பெற்றது. இப்பாடல்கள் இந்திய ஒருமைப்பாட்டையையும் ஒற்றுமையையும் குறிக்கும் வண்ணம் இருந்தன. பிபிசி உலக சேவை உலகம் முழுவது உள்ள 7000 பாடல்களில் இந்த இசைத்தொகுப்பில் உள்ள \"மா துஜே சலாம்\" எனும் பாடலுக்கு இரண்டாவது இடம் கொடுத்திருந்தது.\nசிறந்த திரைஇசை தவிர்த இசைத்தொகுப்பிற்கான \"ஸ்க்ரீன் வீடியோகான் விருது\" இந்த இசைத் தொகுதிக்கு 1997-ல் கிடைத்தது.\n\nSection::::உருவான விதம்.\n1996 -ல் ரகுமான் விருது பெறுவதற்காக மும்பை (பம்பாய்) தனது நண்பர் பரத் பாலா -வை சந்தித்து உரையாடியபோது இந்த இசைத்தொகுப்பை உருவாக்கும் திட்டம் விவாதிக்கப்பட்டது. அதே நேரம் சோனி நிறுவனமும் இந்தியாவில் நுழைய விரும்பியது. எனவே அவர்களே இந்த இசைத்தொகுப்பைத் தயாரித்தனர். பின்னர் உலகம் முழுவதும் 28 நாடுகளில் இந்த இசைத்தொகுதி வெளியிடப்பட்டது.\n\n\n"}
{"id": "192176", "url": "https://ta.wikipedia.org/wiki?curid=192176", "title": "சிலிகுரி பாதை", "text": "சிலிகுரி பாதை\n\nசிலிகுரி பாதை (வங்காளம்: শিলিগূড়ি করিডোর, ஆங்கிலம்: Siliguri Corridor or Chicken's Neck) இது வ‌ட‌கிழ‌க்கு இந்தியாவை இந்தியாவின் ம‌ற்ற‌ ப‌குதிக்ளோடு இணைக்கும் 21 கி. மீ., கொண்ட குறுகிய‌ ப‌குதியாகும். இத‌ன் இருபுற‌மும் நேபாளம் மற்றும் வங்காளதேசம் அமைந்திருக்கிற‌து. இத‌ன் வ‌ட‌ ப‌குதியில் பூடான் அமைந்துள்ள‌து.\n\nSection::::வரலாறு.\n1947 இந்தியா-பாகிஸ்தான் பிரிவினைக்குப் பின் இப்பாதை உருவாக்கப்பட்டது.\n\nSection::::முக்கிய‌த்துவம்.\nஇந்த‌ப் பாதையான‌து இந்தியாவிற்கு மிக‌வும் முக்கிய‌த்துவ‌ம் வாய்ந்த‌து. வ‌ட‌கிழ‌க்கு இந்தியாவுட‌ன் இந்தியாவை இணைக்கும் ஒரே பாதை இதுவாகும். கிழக்கு பாக்கிஸ்தான் (தற்போதைய வங்காளதேசம்) உருவாக்கம் இந்திய வடகிழக்கு பகுதியில் புவியியல் ரீதியாக இந்தப் பாதையை முக்கியத்துவம் வாய்ந்ததாக ஆக்குகிறது. சிலிகுரி பாதை 14 மைல் அகலம் மட்டுமே கொண்டது. இந்தியாவின் வடகிழக்கு பகுதி மற்றும் நாட்டின் மீதமுள்ள பகுதிகளுக்கு இடையே பாலமாக இருக்கிறது. இந்திய சீனப்போரின் போது சீனா இந்தப்பாதையைக் கைப்பற்றி வடகிழக்கு இந்தியாவை இந்தியாவின் பிற‌ பகுதிகளில் இருந்து துண்டிக்க முயற்சி செய்தது.. முக்கியத்துவம் வாய்ந்த இந்தப்பகுதி இந்திய ராணுவம், அசாம் ரைபிள்ஸ், எல்லை பாதுகாப்புப் படை மற்றும் மேற்கு வங்காள காவல் துறை ஆகியவற்றால் கண்காணிக்கப்படுகிறது. சமீபகாலங்களில் இந்தப்பகுதி வங்காளதேச கிளர்ச்சியாளர்களும் நேபாள மாவோயிஸ்டுகளும் ஊடுருவும் இடமாகக் கருதப்படுகிறது. சட்டவிரோத போதை மற்றும் ஆயுதங்கள் போக்குவரத்து இந்த பகுதியில் நடைபெறுகிறது. 2004 ஆம் ஆண்டில் இந்தியா, நேபாளம், பூடான் மற்றும் வங்காளாதேசம் அனைத்தும் இணைந்து தடையற்ற வர்த்தகத்தை இப்பகுதியில் உருவாக்கும் சாத்தியத்தை ஆராய்ந்தனர்.\n\nSection::::இதையும் பார்க்க.\nசிலிகுரி\n"}
{"id": "192177", "url": "https://ta.wikipedia.org/wiki?curid=192177", "title": "திருவாசகத்தில் சைவ சித்தாந்தக் கருத்துக்கள் (நூல்)", "text": "திருவாசகத்தில் சைவ சித்தாந்தக் கருத்துக்கள் (நூல்)\n\nதிருவாசகத்தில் சைவ சித்தாந்தக் கருத்துகள் எனும் நூல் முனைவர் ச.சாம்பசிவனார் அவர்களால் எழுதப்பெற்றதாகும். இந்நூலை மதுரை வளவன் அச்சகம் வெளியிட்டுள்ளது.\n\nSection::::ஆசிரியர் குறிப்பு.\nம.கா பல்கலைக் கழகத்தின் சைவசித்தாந்தத்துறையில் சிறப்புநிலைப் பேராசிரியராக பணியாற்றியவர். செந்தமிழ்ச்செல்வர், தமிழாகரர், நல்லாசிரியர் ஆகிய பட்டங்களைப் பெற்றவர்.\n\n\nSection::::இவற்றையும் காண்க.\nசைவ சித்தாந்தம்\n"}
{"id": "192181", "url": "https://ta.wikipedia.org/wiki?curid=192181", "title": "சஞ்சிதம்", "text": "சஞ்சிதம்\n\nசஞ்சிதம் என்பது சைவ சித்தாந்தத்தின் படி தொல்வினை அல்லது பழவினையாகும். வினையானது பக்குவமைந்தபின்பு பாவ புண்ணியங்களை தரக்கூடியதாக அமைகிறது. அவ்வாறு பக்குவம் அடையும் வரையில் வினையானது சஞ்சிதம் என்று கூறப்படுகிறது. \n\nஉதாரணத்திற்காக தென்னையும் வாழையும் ஒரே நேரத்தில் பயிர் செய்தாலும், அவைபயன் தரும் நிலை முன்பின்னாக அமையும் என்று சிவவழிபாடு நூலில் கி. பழநியப்பனார்.\n"}
{"id": "192183", "url": "https://ta.wikipedia.org/wiki?curid=192183", "title": "ஆகாமியம்", "text": "ஆகாமியம்\n\nஆகாமியம் என்பது சைவ சித்தாந்தத்தின் படி பக்குவப்பட்ட வினையென்றும் புதுவினையென்றும் அறியப்படுகிறது. உயிர்கள் இந்த பக்குவப்பட்ட வினைகளை அனுபவிக்க வேண்டியுள்ள பொழுதும் உயிர்கள் வினைகளைத் தேடிச் செல்வதும், வினைகள் உயிர்களைத் தேடிச் செல்வதும் நிகழாது. உயிர்கள் மற்றும் வினைகளை இறைவனான சிவபெருமானே ஒன்றிணைத்து வைப்பதாக சைவ சித்தாந்தம் கூறுகிறது.\n\nSection::::கருவி நூல்.\nசிவவழிபாடு - கி. பழநியப்பனார்\n"}
{"id": "192187", "url": "https://ta.wikipedia.org/wiki?curid=192187", "title": "பிராரத்துவம்", "text": "பிராரத்துவம்\n\nபிராரத்துவம் என்பது சைவசித்தாந்தத்தின் படி ஊழ்வினை ஆகும். உயிரானது ஒரு பிறவில் அனுபவிக்க வேண்டிய வினையின் அளவு ஊழ்வினை எனப்படுகிறது. \n\nSection::::கருவி நூல்.\nசிவவழிபாடு - கி. பழநியப்பனார்\n"}
{"id": "192207", "url": "https://ta.wikipedia.org/wiki?curid=192207", "title": "பிர் பாஞ்சல் மலைத்தொடர்", "text": "பிர் பாஞ்சல் மலைத்தொடர்\n\nபிர் பாஞ்சல் மலைத்தொடர் (Pir Panjal Range) இமயமலைத்தொடரின் உள்பகுதியில் இருக்கின்றது. இது தென்கிழக்குத் திசையிலிருந்து வடமேற்குத் திசைவரை பரவியிருக்கிறது. இந்த மலைத்தொடர் இமாச்சலப் பிரதேசம் , ஜம்மு காசுமீர் மற்றும் ஆசாத் காசுமீர் ஆகிய மாநிலங்களில் பரவியிருக்கிறது. இந்த மலைத்தொடர்கள் 1,400 மீட்டர் முதல் 4,100 மீட்டர் உயரமுடையவை. இமயமலையின் கீழ்ப்பகுதியிலுள்ள மிக நீண்ட மலைத்தொடர் இதுவாகும்.\n\nSection::::சிகரங்கள்.\n\"டியோ றிப்பா\" (6001 மீட்டர் உயரம்) மற்றும் \"இந்திராசன்\" (6,221 மீட்டர் உயரம்) ஆகிய இரண்டும் இம்மலைத்தொடரில் உள்ள முக்கியமான சிகரங்கள் ஆகும். இவற்றை பார்வதி-பியாஸ் பள்ளத்தாக்கிலுருந்தும் மற்றும் சந்த்ரா பள்ளத்தாக்கிலிருந்தும் அடையலாம். காஷ்மீரின் மலைவாசஸ்தலமான குல்மார்க் இம்மலைத்தொடரில் அமைந்துள்ளது..\n\n\nSection::::பானிகால் தொடர்வண்டிக் குகை.\nபீர் பாஞ்சால் சுரங்க இருப்புப்பாதை 11.215 கிலோமீட்டர் நீளமுடையது. ஜம்மு காஷ்மீர் மாநிலத்தின் பனிஹால் நகரத்தையும், காசிகுண்ட் நகரத்தையும் இணைக்கிறது. இது 26, ஜூன் 2013 முதல் இயங்கிவருகிறது. இது இந்தியாவின் மிகப்பெரிய தொடர்வண்டிக் குகை ஆகும். மேலும் உலகின் இரண்டாவது பெரியது ஆகும். \n\nமேலும் இம்மலைத்தொடரில் ஜவகர் குகை, செனானி-நஷ்ரி சுரங்கச்சாலை, தேசிய நெடுஞ்சாலை 1எ (இந்தியா)\nமற்றும் ஜம்மு-பாரமுல்லா இருப்புப் பாதைகள் உள்ளது.\n"}
{"id": "192208", "url": "https://ta.wikipedia.org/wiki?curid=192208", "title": "குண்டலினி", "text": "குண்டலினி\n\nகுண்டலினி என்பது சித்தரியலில் உயிரைக் குறிக்கின்ற பெயராகும். இச்சக்தியானது பாம்பு போல வளைந்து இருப்பதனால் குண்டலினி என்று அழைக்கப்படுகிறது. இதற்கு மூலசக்தி, உயிர்சக்தி என்றும் பெயர்களுள்ளது. \n\nSection::::இலக்கியங்களில்.\n\"மூலத்துவாரத்தில் மூளும் ஒருவளை\" - திருமூலர்\n\"மூலநிலத்தில் எழுகின்ற மூர்த்தி\" - திருமூலர்\n"}
{"id": "192209", "url": "https://ta.wikipedia.org/wiki?curid=192209", "title": "பஞ்சேந்திரியங்கள்", "text": "பஞ்சேந்திரியங்கள்\n\nபஞ்சேந்திரியங்கள் என்பது சித்தரியலின் படி மனித உடலில் பஞ்ச பூதங்களின் இயக்கங்களை அறிந்து கொள்ளுகின்ற ஐம்புலன்களாகும். \n"}
{"id": "192213", "url": "https://ta.wikipedia.org/wiki?curid=192213", "title": "திருவண்ணாமலை அரசு சட்டக் கல்லூரி", "text": "திருவண்ணாமலை அரசு சட்டக் கல்லூரி\n\nதிருவண்ணாமலை அரசு சட்டக் கல்லூரி, திருவண்ணாமலை மாவட்டம், கீழ்பெண்ணாத்தூர் ஒன்றியம், கூடுவாஞ்சாலையில் அமைந்துள்ள வரும் ஒரு அரசுடைமையான சட்டக் கல்லூரியாகும். \n\nSection::::திறப்பு.\n2009 ஆம் ஆண்டு கலைஞர் ஆட்சியில் அடிக்கல் நாட்டப்பட்டு, தற்போது கட்டடப் பணிகள் நிறைவடைந்து, அடுத்த வருடம் செயல்படத் துவங்கும் என தமிழக அரசால் அறிவிக்கப்பட்டது.\n"}
{"id": "192223", "url": "https://ta.wikipedia.org/wiki?curid=192223", "title": "அருள்தந்தையின் நகைச்சுவையுணர்வு (நூல்)", "text": "அருள்தந்தையின் நகைச்சுவையுணர்வு (நூல்)\n\nஅருள்தந்தையின் நகைச்சுவையுணர்வு எனும் நூல் தென்கச்சி கோ சுவாமிநாதனால் எழுதப்பெற்றதாகும். இந்நூலை உலக சமுதாய சேவா சங்கம்|உலக சமுதாய சேவா சங்கத்தின் வேதாத்திரி பதிப்பகம் வெளியிட்டது.\n\n"}
{"id": "192233", "url": "https://ta.wikipedia.org/wiki?curid=192233", "title": "சிரிய வேதி ஆயுத அழிப்பு ஒப்பந்தம்", "text": "சிரிய வேதி ஆயுத அழிப்பு ஒப்பந்தம்\n\nசிரியா தன்னிடமுள்ள வேதி ஆயுதங்களையும் வேதி ஆயுத உற்பத்தி வசதிகளையும் அழிப்பதற்கான பொறுப்புகளையும் அதற்கான ஒரு காலக்கோட்டையும் முன்னிறுத்தும் சிரிய வேதி ஆயுத அழிப்பு ஒப்பந்தம் (agreement to eliminate Syria's chemical weapons) செப்டம்பர் 2013இல் பல அமைப்புகள் மூலம் நிறைவேறியது. செப்டம்பர் 27, 2013 அன்று ஐக்கிய நாடுகள் பாதுகாப்பு அவை ஒருமனதாக \"பாதுகாப்பு அவை சட்டத்திருத்தம் 2118\" என்பதை நிறைவேற்றியது. இத்திருத்தம் ஏற்கனவே வேதி ஆயுதங்களின் தடைக்கான அமைப்பினால் (OPCW) எடுக்கப்பட்ட சில முடிவுகளையும் உள்ளடக்கியிருந்தது. இந்த பாதுகாப்பு அவை திருத்தம் ஏற்கனவே நடந்த பல உடன்பாடுகளின் விளைவாக செப்டம்பர் 14, 2013 அன்று உருவான \"சிரிய வேதி ஆயுதங்களை அழிப்பதற்கான கட்டமைப்புகள்\" (Framework for Elimination of Syrian Chemical Weapons) என்ற ஒரு உடன்படிக்கையை உருசியாவிற்கும் அமெரிக்காவிற்கும் இடையே ஏற்படுத்தியது. அதன்படி சிரிய வேதி ஆயுதங்களை 2014ஆம் ஆண்டின் இடைப்பகுதிக்குள் அழித்துவிட வேண்டும் என்று வலியுறுத்தப்பட்டது. \n"}
{"id": "192234", "url": "https://ta.wikipedia.org/wiki?curid=192234", "title": "மாதனூர்", "text": "மாதனூர்\n\nமாதனூர் தமிழ்நாட்டில் உள்ள வேலூர் மாவட்டத்‌தில் அமைந்துள்ள ஒரு ஊராட்சி ஒன்றியமாகும். இதில் கீழ்வரும் 36 கிராமங்கள் அடங்கியுள்ளன:\nஅகரம், அகரம்சேரி, அக்ரஹாரம், அரிமலை, ஆசனாம்பேட்டை, ஆலன்குப்பம், இராமநாயனிகுப்பம், கண்ணாடிகுப்பம், கீழ்முருங்கை, குப்பாம்பட்டு, குப்பாமபாளையம், குருவராஜபாளையம், குளிதிகை ஜமீன், கூத்தம்பாக்கம், கொல்லமங்கலம், சின்னசேரி, சின்னபள்ளிக்குப்பம், செங்கிலிகுப்பம், \nசோமலாபுரம், சோலூர், திருமலைக்குப்பம், தொட்டலம், தொழப்பள்ளி, நாச்சார்குப்பம், நாய்க்கனேரி, பக்கம்பாளையம், பள்ளிக்குப்பம், \nபாலூர், பெரியன்குப்பம், மாதனூர், மின்னூர், மேல்பள்ளிப்பேட்டை, வடபுதுப்பேட்டை, விண்ணமங்கலம், வெங்கிலி, வேப்பன்குப்பம்.\n\nஇங்கு ஒரு ஆரம்ப சுகாதார நிலையமும், அரசினர் மேல்நிலைப் பள்ளியும் உள்ளது.\n"}
{"id": "192254", "url": "https://ta.wikipedia.org/wiki?curid=192254", "title": "குல்மார்க்", "text": "குல்மார்க்\n\nகுல்மார்க் (Gulmarg) சம்மு காசுமீர் மாநிலத்தின் பாரமுல்லா மாவட்டத்தில் அமைந்துள்ள கோடைவாழிடம் ஆகும்.\n\nSection::::அமைவிடம்.\nஇது ஸ்ரீநகரிலிருந்து 52 கிலோமீட்டர் தொலைவில் 2,690 மீட்டர் உயரத்தில் இருக்கிறது..\n\nSection::::மக்கட்தொகை.\n2001 மக்கட்தொகை கணக்கெடுப்பின்படி இங்கு 664 பேர் வசிக்கின்றனர். கடுமையான பனிப்பொழிவின் காரணமாய் பெரும்பாலானோர் இரவில் வெளியேறிவிடுவர். சுற்றுலாப்பயணிகளும் அதைச் சார்ந்த தொழில் செய்பவர்களுமே இரவில் தங்குவதுண்டு. மக்களட்தொகையில் 99 % ஆண்கள் 1% பெண்கள். இந்தியாவின் தேசிய சராசரி கல்வியறிவான 59.5 5 விட இவர்களில் கல்வி அறிவு அதிகம். இவர்களின் கல்வியறிவு 96 %. ஆண்களின் கல்வியறிவு 97 % , பெண்கள் 22% கல்வியறிவு. இங்கு 6 வயதிற்குக் கீழ் உள்ள குழந்தைகள் எவரும் இல்லை.\n\nSection::::வரலாறு.\nகுல்மார்க்கின் பழைய பெயர் கெளரிமார்க். இதற்குக் கடவுள் சிவனின் மனைவி என்று பொருள். குல்மார்க் அரசர்களின் கோடைவாசஸ்தலமாக இருந்தது. இங்கு மன்னர்கள் யுசூப் ஷா சாக் மற்றும் ஜகாங்கீர் ஆகியோர் கோடைக்காலங்களில் வந்து தங்கிச் செல்வர். மன்னர் யுசூப் ஷா சாக் \"கெளரிமார்க்\" என்ற பெயரை \"குல்மார்க்\" என்று மாற்றினார். குல்மார்க் எனில் பூக்களின் இடம் என்று பொருள். ஆங்கிலேயர்களின் கோடைவாசஸ்தலமாக இது விளங்கியது. இங்கு பனிப்பொழிவு அதிக அளவில் இருக்கும். மேலும் இது இந்திய-பாகிஸ்தானிய எல்லைக் கோட்டிற்கு அருகில் அமைந்துள்ளது.\n"}
{"id": "192262", "url": "https://ta.wikipedia.org/wiki?curid=192262", "title": "வேதாத்திரி மகரிஷியின் பொன்மொழிகள் 5000 (நூல்)", "text": "வேதாத்திரி மகரிஷியின் பொன்மொழிகள் 5000 (நூல்)\n\nவேதாத்திரி மகரிஷியின் பொன்மொழிகள் 5000 என்ற நூல் மன்னார்குடி பானுகுமார் என்பவரால் எழுதப்பெற்றதாகும். வேதாத்திரி மகரிஷியின் நூற்றாண்டு விழா நினைவாக விஜயா பதிப்பகம் வெளியிட்டுள்ளது.\n\nSection::::உள்ளடக்கம்.\nஅகத்தாய்வு முதல் சித்துவரை 264 தலைப்புகளில் வேதாத்திரி மகரிஷியின் பொன்மொழிகளை இந்நூல் விவரிக்கின்றது.\n"}
{"id": "192263", "url": "https://ta.wikipedia.org/wiki?curid=192263", "title": "ஜவகர் குகை", "text": "ஜவகர் குகை\n\nஜவகர் சுரங்கப் பாதை (\"Jawahar Tunnel\" அல்லது \"Banihal Tunnel\"), ஸ்ரீநகருக்கும் ஜம்முவிற்கும் இடையே அமைந்த பனிஹால் - காசிகுண்ட் நகரங்களை இணைக்கும் ஒரு சுரங்கப் பாதை ஆகும். இந்தியாவின் முதல் பிரதமர் ஜவகர்லால் நேருவின் நினைவாக இப்பெயர் சூட்டப்பட்டது. ஆண்டு முழுவதும் போக்குவரத்து வசதிக்காக 1954 ஆம் ஆண்டில் செருமனியைச் சேர்ந்த ஆல்பிரட் குன்சு, சி. பாரெசெல் ஆகியோரால் வடிவமைக்கப்பட்டு உருவாக்கப்பட்டது. இது 22 டிசம்பர் 1956 முதல் போக்குவரத்துப் பயன்பாட்டில் உள்ளது. இதன் மொத்த நீளம் 2.85 கிலோமீட்டர். பனிஹால் மற்றும் காசிகுண்ட் நகரங்களை இணைக்கும் தேசிய நெடுஞ்சாலை 1எ (இந்தியா)-இல் அமைந்துள்ளது. \n\nஇந்தியாவின் எல்லைப்புற சாலைகள் அமைப்பால் 1960 -ல் மேம்படுத்தப்பட்டது. இது 150 வாகனங்கள் செல்லும் விதம் வடிவமைக்கப்பட்டது. ஆனால் தற்போது தினமும் 7,000 வாகனங்கள் இந்தக்குகையைக் கடந்து செல்கின்றன. மேம்படுத்தப்பட்டபின் காற்று உட்புகும் வசதி அமைக்கப்பட்டது. மேலும் மாசடைதல், வெப்பநிலை ஆகியவற்றை உணரும் உணரிகள் (sensors) பொருத்தப்பட்டுள்ளன. அவசரத் தேவைக்கான தொலைபேசி வசதியும் இதனுள் இணைக்கப்பட்டுள்ளது. \n\n24 மணி நேரமும் ராணுவத்தினரால் இது கண்காணிக்கப்படுகிறது. புகைப்படம் எடுப்பதோ அல்லது காணொளிப் படம் எடுப்பதோ முற்றிலும் தடை செய்யப்பட்டுள்ளது. இதனுள் செல்லும் போது ஒரே சீரான வேகத்தில் செல்ல வேண்டும். படம்பிடிக்கருவிகள் மூலம் இக்குகையினுள் செல்லும் வாகனங்கள் தொடர்ந்து கண்காணிக்கப்படுகிறது.\n\n2009 வரை நள்ளிரவு முதல் காலை 8 மணி வரை பொதுமக்களின் வாகனங்கள் தடைசெய்யப்பட்டிருந்தது. தற்போது 24 மணிநேரமும் வாகனங்கள் பயணிக்கலாம்.\n\n"}
{"id": "192264", "url": "https://ta.wikipedia.org/wiki?curid=192264", "title": "கடவுளும் கருமையமும் (நூல்)", "text": "கடவுளும் கருமையமும் (நூல்)\n\nகடவுளும் கருமையமும் நூல் தத்துவஞானி வேதாத்திரி மகரிஷியால் எழுதப்பட்டதாகும். இந்நூலை வேதாத்திரி பதிப்பகம் வெளியிட்டுள்ளது.\n\nதமிழ்நாடு டாக்டர் எம்.ஜி.ஆர் மருத்துவப் பல்கலைக் கழகத்தின் துணைவேந்தர் சி. வி. பிரம்மானந்தம் அணிந்துரை எழுதியுள்ளார்.\n\n"}
{"id": "192266", "url": "https://ta.wikipedia.org/wiki?curid=192266", "title": "பாரமுல்லா", "text": "பாரமுல்லா\n\nபாரமுல்லா (Baramulla) நகரம் இந்தியாவின் ஜம்மு காஷ்மீர் மாநிலத்தில் உள்ளது. இது ஜீலம் நதிக்கரையில் அமைந்துள்ளது. இந்நகரத்தின் பழைய பெயர் வரஹமுல்லா ஆகும்.\n\nSection::::பெயர்காரணம்.\nவராஹமுல்லா இதன் பழைய பெயர்.இந்துமதப் புராணங்களின் படி விஷ்ணு பன்றி அவதாரம் எடுத்து மலையைக் குடைந்து நீரைக் கொண்டுவந்ததால் வரஹமுல்லா (வரஹா: பன்றி , முல்: ஆழம் அல்லது வேர்) என்று பெயர்.\nஇங்கு முகலாய மன்னர்கள் அடிக்கடி வந்துள்ளனர். கோடைக்காலத்தில் காஷ்மீர் பள்ளத்தாக்கிற்குச் செல்லும் மன்னர்கள் பாரமுலாவில் தங்கிச் செல்வது வழக்கம். அக்பர் 1508 ஆம் ஆண்டிலும் ஜகாங்கீர் 1620 ஆம் ஆண்டிலும் இங்கே தங்கிச் சென்றதாக வரலாற்றுக் குறிப்புகள் உண்டு. மேலும் சீன யாத்ரீகர்களும் இங்கே வந்துள்ளனர். ஜம்மு காஷ்மீர் மாநிலத்தின் முக்கியமான நகராக இது கருதபடுகிறது. ஜம்மு காஷ்மீர் பள்ளத்தாக்கின் நுழைவாயில் எனவும் இது அழைக்கப்படுகிறது.சமீப காலங்களில் சாலை வசதிகள் மேம்படுத்தப்பட்டுள்ளன. மேலும் புதிய பள்ளி மற்றும் கல்லூரிகளும் செயல்படுகின்றன. ஜீலம் நதியின் குறுக்கே பல பாலங்கள் கட்டப்பட்டுள்ளன. மேலும் இந்தப்பகுதியானது தொடர்வண்டி மூலம் இந்தியாவின் பிற பகுதிகளோடு போக்குவரத்து கொள்ளும் வசதி உள்ளது. இங்கு ஆப்பிள் சாகுபடி செய்யப்படுகிறது. ஸ்ரீநகரிலிருந்து 55 கிலோமீட்டர் தொலைவில் அமைந்துள்ளது.\n\nSection::::மக்கள் தொகை.\n2011 ஆம் ஆண்டின் மக்கட்தொகை கணக்கெடுப்பின் படி இங்கு கிட்டத்தட்ட 2,00,000 மக்கள் வசிக்கின்றனர். ஆண்கள் 55% மற்றும் பெண்கள் 45% உள்ளனர்.\n\nSection::::விமான நிலையம்.\nஸ்ரீநகர் விமான நிலையம் இங்கிருந்து 50 கிலோமீட்டர் தொலைவில் அமைந்துள்ளது.\n\nSection::::மொழிகள்.\nஇங்கு இந்தி, காஷ்மீரி, குஜ்ஜாரி, பஞ்சாபி மற்றும் உருது மொழிகள் இங்கு புழக்கத்தில் உள்ளன.\n\nSection::::தொடர்வண்டிச் சேவை.\nகாஷ்மீர் பள்ளத்தாக்கில் பாரமுல்லா தொடர்வண்டி நிலையம், ஸ்ரீநகர், அனந்தநாக், காசிகுண்ட் வழியாக ஜம்முவின் பனிஹால் நகரத்தை இணைக்கிறது. இந்த இருப்புப் பாதையானது பிர் பாஞ்சல் மலைத்தொடர் வழியாகச் செல்கிறது.\n\nSection::::சாலை.\nபாரமுல்லா நகரம் பதான் கோட், யூரி, சோப்பூர், குல்மார்க் மற்றும் டேங்மார்க் ஆகிய பகுதிகளோடு நல்ல சாலை வசதிகளுடன் இணைக்கப்பட்டுள்ளது. இது ஸ்ரீநகர் நகரத்தோடும் சாலை மூலம் இணைக்கப்பட்டுள்ளது. இங்கிருந்து முசாஃபராபாத் செல்லும் சாலை 2005 -ல் மீண்டும் திறக்கப்பட்டாலும் பொதுமக்களின் பயன்பாடு தடைசெய்யபட்டுள்ளது.\n"}
{"id": "192268", "url": "https://ta.wikipedia.org/wiki?curid=192268", "title": "புற்றுநோய்க்கு கதிர் தடுப்பு மருத்துவம்", "text": "புற்றுநோய்க்கு கதிர் தடுப்பு மருத்துவம்\n\nஅம்மையநோய், இளம்பிள்ளைவாதம் போன்ற பல நோய்கள் வராமல் தடுப்பதற்கு தடுப்பு மருந்துகள் தரப்படுவதுபோல புற்றுநோய்க்கு கதிர் தடுப்பு மருத்துவம் (radio immunotherapy for cancer) மேற்கொள்ளப்படுகிறது. அதிகம் கேடு விளைவிக்காத கதிர் ஐசோடோப்பால் குறியிடப்பட்ட எதிர்பொருள் (Antibody ) கொடுக்கப்படும்போது அது புற்றை மட்டுமே தாக்கி, அங்கு கதிர்வீச்சினை வெளிப்படுத்தி புற்றைமட்டும் அழிக்கிறது இந்தக் கதிர் தடுப்பு மருத்துவம். சில புற்று உயிரணுக்கள் சிறப்பான சில ஆன்றிஜன்களைக் (Antigen) கொண்டுள்ளன. இவ் உயிரணுக்கள் புற்றினை எதிர்த்துத் தாக்கும் எதிர்பொருளை தோற்றுவிக்கின்றன. இந்த எதிர்பொருள் கதிரியக்கமுள்ள ஐசோடோப்பால் குறியிடப்பட்டு நோயாளிக்குக் கொடுக்கும்போது, அவை புற்று உயிரணுக்களை அடைந்து, கதிர்வீச்சால் புற்று உயிரணுக்களை அழிக்கின்றன. இம்முறையே கதிர் தடுப்பு மருத்துவம் (Radioimmunotherapy-RIT ) எனப்படுகிறது.\n\n"}
{"id": "192270", "url": "https://ta.wikipedia.org/wiki?curid=192270", "title": "எருமை", "text": "எருமை\n\n"}
{"id": "192281", "url": "https://ta.wikipedia.org/wiki?curid=192281", "title": "அறிவியல் நோக்கில் 100 ஆன்மீகச் சிந்தனைகள் (நூல்)", "text": "அறிவியல் நோக்கில் 100 ஆன்மீகச் சிந்தனைகள் (நூல்)\n\nஅறிவியல் நோக்கில் 100 ஆன்மீகச் சிந்தனைகள் என்பது பானுகுமார் எழுதிய நூலாகும். இந்நூலை ராஜம் பதிப்பகம் வெளியிட்டுள்ளது. அரசு சிறப்புச் செயலாளர் த. சந்திரசேகரன் வாழ்த்துரை எழுதியுள்ளார். எஸ் ருத்ராப்தி அணிந்துரை எழுதியுள்ளார். மு நடனசபாபதி பாராட்டுரை எழுதியுள்ளார்.\n\nஇந்நூலில் ஆசிரியர் ஆலயம் என்றால் என்ன எனத்தொடங்கி ஓம் சாந்தி சாந்தி சாந்தி வரை நூறு செய்திகளைத் தொகுத்துள்ளார்.\n"}
{"id": "192284", "url": "https://ta.wikipedia.org/wiki?curid=192284", "title": "அருளருவி பகுதி 2 (நூல்)", "text": "அருளருவி பகுதி 2 (நூல்)\n\nஅருளருவி பகுதி 2 என்பது வேதாத்திரி மகரிஷியால் எழுதப்பெற்ற நூலாகும். இந்நூலை வேதாத்திரி பதிப்பகம் வெளியிட்டுள்ளது. இந்நூலுக்கு அணிந்துரையை மனவளக்கலைப் பேராசிரியர் புலவர் க தியாகராசன் எழுதியுள்ளார். \n\nஇந்நூல் வேதாத்திரி மகரிஷி கிபி 1979ம் ஆண்டு மனவளக்கலைப் பயிற்சியை குற்றாலத்தில் நடத்திய பொழுது ஆற்றிய உரைகளின் இரண்டாவது தொகுப்பாகும். முதல் தொகுப்பு அருளருவி பகுதி 1 என்று வெளிவந்துள்ளது.\n\n"}
{"id": "192285", "url": "https://ta.wikipedia.org/wiki?curid=192285", "title": "உண்மை நிலை விளக்கம் (நூல்)", "text": "உண்மை நிலை விளக்கம் (நூல்)\n\nஉண்மை நிலை விளக்கம் எனும் நூல் வேதாத்திரி மகரிஷி எழுதியுள்ள நூலாகும். இதனை தனது 94வது வயதில் வேதாத்திரி எழுதியுள்ளதாக நிறைவுரையில் குறிப்பிட்டுள்ளார். உலக சமுதாய சேவா சங்கத்தின் தலைவர் எஸ்.கே.எம் மயிலானந்தன் பதிப்புரை எழுதியுள்ளார். அழகர் ராமானுஜம் அணிந்துரை எழுதியுள்ளார்.\n\n"}
{"id": "192309", "url": "https://ta.wikipedia.org/wiki?curid=192309", "title": "கான்சுடன்டினோப்பிளின் வீழ்ச்சி", "text": "கான்சுடன்டினோப்பிளின் வீழ்ச்சி\n\nகான்சுடன்டினோப்பிளின் வீழ்ச்சி (\"Fall of Constantinople\"; துருக்கிய மொழி: İstanbul'un Fethi; கிரேக்கம் (மொழி): Άλωση της Κωνσταντινούπολης, Alōsē tēs Kōnstantinoupolēs) என்பது கிழக்கு உரோமைப் பேரரசின் தலைநகரான கான்சுடன்டினோப்பிள் ஒட்டோமான் பேரரசால் கைப்பற்றப்பட்ட நிகழ்வாகும். 21 வயது நிரம்பிய ஒட்டோமான் சுல்தான் இரண்டாம் மெகமுத் இந்நகரை முற்றுகையிட்டு கைப்பற்ற ஆணையிட்டான். இந்நகரைக் கிழக்கு உரோமைப் பேரரசு என்றழைக்கப்பட்ட பைசாந்தியத்தின் அரசன் பதினொன்றாம் கான்சுடன்டைன் காத்து நின்றான். இம்முற்றுகை ஏப்பிரல் 6, 1453 முதல் மே 29, 1453 வரை நடந்தது.\n\nகான்சுடன்டினோப்பிளின் வீழ்ச்சி 1500 ஆண்டுகள் நீடித்த உரோமைப் பேரரசுக்கு முடிவு கட்டியது .. இந்நகர வீழ்ச்சி ஒட்டோமான் பேரரசு ஐரோப்பா நோக்கி முன்னேறுவதற்குக் குறுக்கே நின்ற சிறு தடையை நீக்கிவிட்டது. கான்சுடன்டினோப்பிளைக் கைப்பற்றியதும் ஒட்டோமான் சுல்தான் இரண்டாம் மெகமுத் ஒட்டோமான் பேரரசின் தலைநகராக இருந்த ஏடிரியானோபிளை (Adrianople) கான்சுடன்டினோப்பிளுக்கு மாற்றினார் . கான்சுடன்டினோப்பிளின் வீழ்ச்சிக்கு முன்னும் பின்னும் பல கிரேக்க, கிரேக்கரல்லாத அறிஞர்கள் நகரை விட்டு வெளியேறினார்கள். இவர்களில் பெரும்பாலோர் இத்தாலிக்குச் சென்றனர்.\n\nகான்சுடன்டிநோப்பிளின் வீழ்ச்சியும் அதைத்தொடர்ந்து நிகழ்ந்த கிழக்கு உரோமைப் பேரரசின் (பைசாந்தியப் பேரரசு) வீழ்ச்சியும் ஐரோப்பிய இடைக்காலத்தின் முடிவு என சில வரலாற்று அறிஞர்கள் கருதுகிறார்கள்.\n\nSection::::பைசாந்தியப் பேரரசின் நிலை.\nகான்சுடன்டினோப்பிள் உரோமைப் பேரரசர் முதலாம் கான்சுடன்டைனால் கிமு 330-இல் நிறுவப்பட்டதிலிருந்து பைசாந்தியப் (கிழக்கு உரோமை) பேரரசின் தலைநகராக இருந்துவந்தது. இந்நகரம் பல முறை முற்றுகைக்கு ஆளாகியிருந்தாலும் நான்காம் சிலுவைப்போரின் போது 1204-இல் ஒரு முறை மட்டும் எதிரிகளால் கைப்பற்றப்பட்டது. அவர்கள் உறுதியில்லாத இலத்தீன் அரசைக் கான்சுடன்டினோப்பிள் மற்றும் அதைச் சுற்றி இருந்த பகுதிகளில் நிறுவினார்கள். எஞ்சியிருந்த பைசாந்தியப் பேரரசு கிரேக்கர்களால் குறிப்பாக நைசியா (Nicaea), எப்பிரசு (Epirus), திரெபிசோந்து (Trebizond) ஆகிய பிரதேசங்களால் கைப்பற்றப்பட்டு ஆளப்பட்டது. மேற்கத்தியரான இலத்தீனரிடமிருந்து 1261-இல் நைசியா பகுதியினர் கான்சுடன்டினோப்பிளைக் கைப்பற்றினார்கள். அதன் பின் இந்நகரம் தொடர்ச்சியாக இலத்தீனர்கள், பல்கேரியர்கள், செர்பியர்கள், ஒட்டோமான் துருக்கியர்களால் தாக்கப்பட்டது. 1346-1349 வரை நீடித்த கரும் பிளேக்கு நோய் கான்சுடன்டினோப்பிள் நகர மக்களின் எண்ணிக்கையில் பாதி பேரைக் கொன்றது. பொருளாதாரச் சரிவு மற்றும் நான்காம் சிலுவைப்போரினால் பெருமளவு நிலம் பறிபோனது போன்றவற்றால் இந்நகரின் மக்கள் தொகை பெருமளவு குறைந்தது. அதனால் 1453-இல் இந்நகரம் பல சுவர்களால் காக்கப்பட்டு, நிலங்களால் பிரிக்கப்பட்ட கிராமத் தொகுதி போன்று இருந்தது. நகரின் பாதுகாப்பு அரணாகத் தியொடோசியசு மன்னன் காலத்தில் கட்டப்பட்ட சுவர் இருந்தது.\n\nமேலும், 1450-ஆம் ஆண்டளவில் பைசாந்தியப் பேரரசு மிகவும் தளர்ச்சியுற்ற நிலையில் இருந்தது. கான்சுடன்டினோப்பிள் நகருக்கு வெளியே ஒரு சில சதுர மைல் நிலப்பகுதி, மார்மரா கடலில் \"இளவரசர் தீவுகள்\", மிசுத்ராசு நகரை மையமாகக் கொண்ட பெலொப்பொனேசு பிரதேசம், கருங்கடல் கரையில் திரெபிசோந்து பகுதி ஆகிய பிரதேசங்கள் மட்டுமே பேரரசின் நிலப்பகுதியாக இருந்தன.\n\nSection::::படை நடவடிக்கை.\nசுல்தான் இரண்டாம் மெகமுத் 1451-இல் பதவிக்கு வந்தார். அப்போது இவருக்கு 19 வயது என்று நம்பப்படுகிறது. வயதில் இளையவராயிருந்த மெகமுத் ஆட்சியின் போது, கிறித்தவ கட்டுப்பாட்டில் இருந்த பால்கன், எசீயன் (Aegean) பகுதிகளுக்கு எந்த ஆபத்தும் ஏற்படாது என்றுதான் பலர் நினைத்தனர்.. இவரது அரசவைக்கு வந்த தூதுவர்களிடம் மெகமுதுவால் நல்லெண்ண அடிப்படையில் கொடுக்கப்பட்ட உறுதிகளும் அந்த நம்பிக்கையை வளர்த்தது . ஆனால் மெகமுத் மேற்கொண்ட நடவடிக்கைகளோ அவர் தனது அரசை விரிவுபடுத்த முனைந்ததை வெளிப்படையாகக் காட்டின. 1452-இல் மெகமுத் தனது இரண்டாவது உருமேலி (Rumeli) கோட்டையை ஐரோப்பிய பகுதியில் கான்சுடன்டினோப்பிளுக்கு பல மைல்கள் வடக்கே பொசுபோரசு நீரிணையில் கட்டினார். இது இவரது கொள்ளு தாத்தா பயேசித் (\"Bayezid\") என்பவர் ஆசியப்பகுதியில் ஏற்கெனவே கட்டியிருந்த அனாதொலு (Anadolu) கோட்டைக்கு நேர் எதிரே இருந்தது. இரண்டு கோட்டைகளையும் பிரித்தது பொசுபோரசு நீரிணையாகும். இதனால் ஒட்டோமான் துருக்கியர்கள் பொசுபோரசு நீரிணையை கட்டுக்குள் கொண்டுவந்தனர். இவ்வாறு கருங்கடல் பகுதியிலிருந்து சேனொவா குடியேற்றங்களிலிருந்து (\"Genoese colonies\") எந்த உதவியும் கான்சுடன்டினோப்பிளுக்கு இவர்களை மீறி வராமல் பார்த்துக்கொண்டனர். 1452, அக்டோபரில் இரண்டாம் மெகமுத் தனது படைத்தளபதி துராக்கான் பெக்கை (Turakhan Beg) அழைத்துப் பெலோப்பொனேசுக்கு (Peloponnese) பெரும் படையுடன் சென்று, அப்படையை அங்கேயே நிறுத்தி, பைசாந்தியப் பேரரசனான 11-ஆம் கான்சுடன்டைன் பாலையோலோகோசு என்பவரின் சகோதரர்கள் தாமசு, திமறியசு ஆகிய ஆளுநர்கள் கான்சுடன்டினோப்பிளின் முற்றுகை நடக்கும் போது உதவிக்கு வராமல் இருக்க தடை ஏற்படுத்தினார்.. \nபைசாந்தியப் பேரரசர் பதினொன்றாம் கான்சுடன்டைன் பாலையோலோகோசு, மெகமுதுவின் நோக்கங்களை அறிந்து கொண்டார். பைசாந்தியத்தையும் கான்சுடன்டினோப்பிளையும் பாதுகாக்க மேற்கு ஐரோப்பாவை உதவிக்கு அழைத்தார். ஆனால் கிழக்கு மற்றும் மேற்கு திருச்சபைகளுக்கிடையே பல நூற்றாண்டுகளாக நிலவிவந்த பகையுணர்வின் காரணமாக, இவர் எதிர்பார்த்த உதவி கிட்டவில்லை. 1054-இல் கிழக்குத் திருச்சபையும் மேற்குத் திருச்சபையும் பிளவுபட்டதன் பின்னர், உரோமையில் இருந்த கத்தோலிக்க மதத்தலைவரான திருத்தந்தை கிழக்கில் இருந்த கிறித்தவர்கள் மீதும் ஆட்சியுரிமை கோரியதால் இரு சபைகளுக்கும் இடையே இழுபறிநிலை ஏற்பட்டிருந்தது. 1274-இல் பேச்சுவார்த்தை மூலம் சிறிய உடன்பாடு ஏற்பட்டது. அதன் விளைவாக, கிழக்குச் சபையைச் சார்ந்த சில பாலையோலோகோய் (Palaiologoi) அரசர்கள் மேற்கு சபையான இலத்தீன் திருச்சபையைச் சேர்ந்தனர். எட்டாம் சான் பாலையோலோகோசு (\"John VIII Palaiologos\") திருத்தந்தை நான்காம் இயூச்சின் (Pope Eugene IV) உடன் பேச்சுவார்த்தை நடத்தி புளோரன்சு மன்றம் மூலம் 1439-இல் இரு திருச்சபைகளும் ஒன்றிணைய ஆதரவு அளிப்பதாக அறிவித்தார். ஆனால் இரு திருச்சபைகளின் ஒன்றிணைவை எதிர்த்தவர்களும் இருந்தார்கள். இவர்கள் கான்சுடன்டினோப்பிளில் பெரும் எதிர்ப்பு பரப்புரையில் ஈடுபட்டனர். கிழக்குத் திருச்சபையின் மக்கள், தலைவர்கள் ஆகியோர் நடுவே திருச்சபை ஒன்றிணைவுக்கு ஆதரவு அல்லது எதிர்ப்பு என்று பிரிவு தோன்றியது. 1204-ஆம் ஆண்டு இலத்தீன் சபையினர் கான்சுடன்டினோபுளைச் சூறையாடிய நிகழ்ச்சியை மக்கள் மறக்கவில்லை. எனவே, கிரேக்க சபையினருக்கும் இலத்தீன் சபையினருக்கும் இடையே நிலவிய பகைமையின் காரணமாகத் திருச்சபை ஒன்றிணைவு முயற்சி தோல்வியில் முடிந்தது. இதனால் திருத்தந்தை ஐந்தாம் நிக்கோலசும் மேற்குத் திருச்சபை ஆட்சியாளர்களும் பெரும் ஏமாற்றம் அடைந்தனர்.\n1452-இல் சுல்தான் இரண்டாம் மெகமுத் உருமேலி கோட்டையைக் கட்டி முடித்ததும், கான்சுடன்டினோப்பிளைத் தாக்கிக் கைப்பற்றப் போகிறார் என்பது உறுதியாயிற்று. இந்த ஆபத்தை உணர்ந்தார் பைசாந்திய மன்னர் 11-ஆம் கான்சுடன்டைன் பாலையோலோகோசு. உடனே மன்னர் உரோமைக்குக் கடிதம் எழுதி, திருத்தந்தை ஐந்தாம் நிக்கோலாசிடம் உதவி கோரினார். கிழக்கு மற்றும் மேற்குத் திருச்சபைகளின் ஒன்றிணைவுக்குத் தாம் ஆதரவு அளிப்பதாக உறுதிகூறினார். 1452, திசம்பர் 12-ஆம் நாள் கூடிய அரசவை மன்றம் சபை ஒன்றிணைவுக்கு அரைகுறை மனதோடு ஆதரவு அளித்திருந்தது. கான்சுடன்டைன் மன்னன் தம்மிடம் உதவிகோரி வந்ததைக் கண்ட திருத்தந்தை நிக்கோலசுக்கு இது ஒரு நல்ல தருணமாய் அமைந்தது என்றாலும், பைசாந்தியப் பேரரசர் நினைத்த அளவுக்கு ஐந்தாம் நிக்கோலசுக்கு மேற்கு ஐரோப்பிய அரசர்களிடம் செல்வாக்கு இருக்கவில்லை. திருத்தந்தையின் செல்வாக்கு அதிகரிப்பதை சில நாட்டு ஆளுநர்கள் விரும்பவுமில்லை. மேலும் மேற்கு ஐரோப்பாவில் நிகழ்ந்த பல போர்களின் காரணமாகப் பல நாடுகள் கான்சுடன்டினோப்பிளைக் காப்பாற்ற படைகளை அனுப்ப முன்வரவில்லை. இங்கிலாந்தும் பிரான்சும் நூறாண்டுப் போர் காரணமாகத் தளர்ச்சியுற்றிருந்தன. எசுப்பானியா நாடு முசுலிம்களை எதிர்த்துப் போரிட்டு அவர்களை எசுப்பானியாவிலிருந்து வெளியேற்றும் முயற்சியின் (\"Reconquista\") இறுதிக்கட்டத்தில் இருந்தது. செருமானிய பிரதேசங்கள் தமக்குள்ளேயே சண்டைபோட்டுக் கொண்டிருந்தன. அங்கேரி மற்றும் போலந்து நாடுகள் முசுலிம் படைகளால் வார்னா சண்டையில் (\"Battle of Varna\") 1444-இல் முறியடிக்கப்பட்டிருந்தன. சில படைகள் வடக்கு இத்தாலியின் கடல் வர்த்தகப் பிரதேசங்களிலிருந்து கான்சுடன்டைனுக்கு உதவ வந்தன. ஆயினும், வந்தாலும் அவை ஒட்டோமான்களின் படைபலத்துடன் ஒப்பிடும் போது மிகக்குறைவு ஆகும். செனோவா (\"Genoa\") பகுதியிலிருந்து சோவானி சுசுதினியானி (Giovanni Giustiniani) என்பவர் தாமே முன்வந்து, 700 படை வீரர்களோடு சனவரி, 1453-இல் வந்து சேர்ந்தார்.. இவர் பாதுகாப்புச் சுவர் உள்ள நகரத்தைக் காப்பதில் கைதேர்ந்தவராக இருந்ததால் நகரின் சுவர் சார்ந்த நிலப்பகுதிகளைப் பாதுகாக்கும் பொறுப்பு உடனடியாக இவருக்குத் தரப்பட்டது. இச்சமயத்தில், கான்சுடன்டினோப்பிள் நகர் அமைந்திருந்த துறைமுகப் பகுதியான \"தங்கக் கொம்பு\" (\"Golden Horn\") பகுதியில் நிறுத்தப்பட்டிருந்த வெனிசு குடியரசுக் கப்பல்களின் தலைவர்கள், தம் நாடு அனுமதித்தால் தாம் போரில் கான்சுடன்டைனுக்கு ஆதரவாக உதவி செய்வதாக முன்வந்தனர். திருத்தந்தை நிக்கோலசு மூன்று கப்பல்களை உணவுப் பொருள்களோடு அனுப்புவதற்கான வேலைகளில் ஈடுபட்டார். இக்கப்பல்கள் 1453, மார்ச்சு மாத கடைசியில் புறப்பட்டன.\n\nஇச்சமயத்தில் கான்சுடன்டினோப்பிளுக்கு என்ன வகையான உதவிகள் செய்யலாம் என வெனிசு குடியரசில் ஆலோசனை நடந்தது. குடியரசின் ஆட்சியவை கப்பற்தொகுதி ஒன்றை அனுப்ப முடிவெடுத்தது. இது தாமதமாக ஏப்பிரல் கடைசியில் புறப்பட்டது. இதனால் இப்படை போரில் பங்கேற்க முடியவில்லை . கான்சுடன்டினோப்பிளை காக்க சொவானி சுசுதினியானி வந்து சேர்ந்த சமயத்தில், கான்சுடன்டைனுக்கு உதவுவதாக உறுதியளித்திருந்த சுமார் 700 இத்தாலிய வீரர்கள் தமது ஏழு கப்பல்களோடு கான்சுடன்டினோப்பிளை விட்டுச் சென்றுவிட்டனர். இதுவும் கான்சுடன்டினோப்பிளின் மன உறுதியைக் குலைக்கக் காரணமாயிற்று. கான்சுடன்டைன் அரசன் ஒட்டொமான் பேரரசனான மெகமுத் சுல்தானின் படையெடுப்பைத் தவிர்க்கும் வண்ணம் அரசியல் உத்தியைக் கையாண்டு, பரிசுப் பொருட்களோடு தூதுவர்களை அனுப்பிப் பார்த்தார். ஆனால் அத்தூதுவர்கள் சுல்தானின் ஆணைப்படி கொலை செய்யப்பட்டார்கள் .\n\n\"தங்கக் கொம்பு\" நீர்ப் பகுதியில் இருந்து கப்பற்படை தாக்குதல் நிகழக்கூடும் என அஞ்சியதால் கான்சுடன்டைன் ஆணையின் படி துறைமுகத்தில் சங்கிலி கட்டப்பட்டது. இந்தச் சங்கிலி மரத்துண்டுகளில் கட்டப்பட்டு நீரில் மிதக்கவிடப்பட்டது. இது துருக்கிய கப்பல்களைத் துறைமுகத்தில் \"தங்கக் கொம்பு\" பகுதிக்குள் நுழையவிடாமல் தடுக்கும் அளவு ஆற்றல் மிக்கது. வெளிநாட்டு உதவி வரும் வரை முற்றுகையை தாக்குபிடிக்க இது உதவும் என கருதப்பட்டது 1204-இல் நான்காம் சிலுவைப்போரில் பங்குபெற்ற எதிரிப் படைகள் நகரின் நிலப்பகுதியில் அமைந்திருந்த பாதுகாப்புச் சுவர்களைத் தவிர்த்துவிட்டு, நீர்ப் பகுதியில் \"தங்கக் கொம்பு\" சுவரை உடைத்துக்கொண்டு உள்நுழைந்தன என்பதால் இந்த உத்தி பின்பற்றப்பட்டது. மற்றொரு உத்தியாக, வடக்குப் பகுதியில் அமைந்த நிலச் சுவர்கள் செப்பனிடப்பட்டு பலப்படுத்தப்பட்டன.\n\nSection::::பலம்.\nகான்சுடன்டிநோப்பிளை பாதுகாத்த படையின் பலம் குறைவு. மொத்தமிருந்த 7000 வீரர்களில் 2000 பேர் வெளிநாட்டு வீரர்கள் . முற்றுகையின் போது நகரத்தில் 50,000 மக்கள் இருந்திருக்கலாம் என கருதப்படுகிறது . இவர்களில் சுற்றியுள்ள பகுதிகளில் இருந்து தஞ்சம் அடைந்தவர்களும் அடக்கம். கான்சுடன்டின்நோபிளில் இருந்தவரும் கான்சுடன்டைன் மன்னனிடமிருந்து சம்பளம் வாங்கியவருமான டோர்கனோ (Dorgano) என்ற துருக்கிய தளபதி கடலைப் பார்த்தபடி இருந்த நகரின் பகுதியைக் காத்து நின்றார். அவருக்குக் கீழ் போரில் பங்கேற்ற பல துருக்கியர்கள் பைசாந்திய அரசனுக்குப் பற்றுள்ளவர்களாக இருந்து நகரைக் காக்க நடந்த போரில் உயிர் இழந்தனர்.\n\nஒட்டோமான்களிடம் அதிக படை பலம் இருந்தது, அண்மையில் நிகழ்ந்த ஆய்வுகளின்படியும் ஒட்டோமான் ஆவணக் கிடங்கு ஆதாரங்களின் படியும் அவர்களிடம் 50,000 முதல் 80,000 வரையிலான படை வீரர்கள் இருந்திருக்கலாம் எனத் தெரிகிறது. இதில் 5,000 லிருந்து 10,000 வரையானவர்கள் சிறப்பு காலாட்படை வீரர்கள் . ஆயிரக்கணக்கான கிறித்தவ வீரர்களும் ஒட்டோமான் படையில் இருந்தனர். அவர்களுள் 1,500 செர்பிய குதிரைப்படை வீரர்களும் உள்ளடங்குவர். செர்பிய ஆளுநராக இருந்த டூரட் பிராங்கோவிச் என்பவர் சுல்தானுக்குக் கடமைப்பட்டிருந்ததால் குதிரைப் படைவீரர்களை அனுப்பி சுல்தானுக்கு உதவிசெய்ய வேண்டியதாயிற்று. அதற்கும் ஒருசில மாதங்களுக்கு முன்னர், அதே செர்பிய ஆளுநர்தான் பைசாந்திய மன்னனுக்கும் உதவி செய்து, கான்சுடன்டினோப்பிள் நகரப் பாதுகாப்புச் சுவர்களைப் பலப்படுத்தப் பணம் கொடுத்தார் என்பதும் கருதத்தக்கது. கான்சுடன்டினோப்பிளின் முற்றுகையை விவரிக்கின்ற சில மேற்கத்திய எழுத்தாளர்கள் சுல்தானின் படைபலத்தை மிகைப்படுத்திக் கூறுவதுபோல் தெரிகிறது. சுல்தானின் படையில் 120 ஆயிரம் வீரர்கள் இருந்ததாக ஓர் ஆசிரியரும், 200 ஆயிரம் வீரர்கள் இருந்ததாக வேறொருவரும், 300 ஆயிரம் வீரர்கள் என்று மற்றொருவரும் கூறுகின்றனர்.\n\nSection::::ஒட்டோமான்களின் உத்தி.\nமெகமுத் கடல் பகுதியிலிருந்து நகர முற்றுகைக்காகக் கப்பல்களை உருவாக்கினான் . அக்காலத்தில் வாழ்ந்தவர்களின் கணக்குப்படி ஒட்டோமான்களின் கடற்படையின் பலம் 100 கப்பல்களிருந்து 450 ஆகும். சமீபத்திய ஆய்வின் படி கப்பற்படையின் பலம் 126 ஆக இருந்திருக்கலாம் என கருதப்படுகிறது. இதில் 6 பெரிய போர் கப்பல்கள் 10 வழக்கம்போல் அளவுடைய போர் கப்பல்கள் 15 சிறிய போர் கப்பல்கள் 75 பெரிய துடுப்பு படகுகள், 20 குதிரை ஏற்றும் கப்பல்கள் . முற்றுகைக்கு முன் ஒட்டோமான்கள் நடுத்தர ரக பீரங்கிகள் செய்யக்கூடியவர்கள் என அறியப்பட்டிருந்தது. ஆனால் சில பீரங்களின் வீச்சு எதிராளிகள் நினைத்ததை விட அதிகமாக இருந்தது. ஒட்டோமான்களின் இந்தப் புதிய ரக பீரங்கிக்குக் காரணம் அர்பன் என்பர் ஆவார். சிலர் இவர் அங்கேரியர் என்றும் சிலர் செருமானியர் என்றும் கூறுகின்றனர் . அர்பன் வடிவமைத்த பாசில்லா என்ற பீரங்கி 27 அடி நீளமுள்ளது. இது 600 பவுண்டு (272 கிலோ) உடைய பாறையை (பாறை\\கல் குண்டை) ஒரு மைலுக்கு அப்பால் தூக்கி வீசும் திறன் உடையதாக இருந்தது . \n\nஅர்பன் முதலில் பைசாந்தியர்களை அணுகி அவர்களுக்குச் சேவை செய்ய முனைந்ததாகவும் அவர்களால் அர்பனை வேலைக்கமர்த்தும் அளவு பணம் இல்லாததால் அவர் மெகமுதை அணுகியதாகவும் சொல்லப்படுகிறது. அவர் தன்னுடைய ஆயுதம் பாபிலோனின் சுவர்களை கூடத் தகர்க்க கூடியது என்று மெகமுதிடம் கூறினார். மெகமுத் அவருக்கு வேண்டிய பணம் மற்றும் பொருட்களைக் கொடுத்தார். மூன்றே மாதத்தில் அர்பன் பீரங்கியை ஏட்டிரினோபிள்ளில் (Adrianople) கட்டிமுடித்தார். இதை 60 எருதுகள் கொண்டு கான்சுடன்டினோப்பிளுக்கு இழுத்து வந்தான். துருக்கியர்களின் முற்றுகைக்கு உதவும் பல பீரங்களையும் அர்பன் உருவாக்கினார் . \nஅர்பனின் பீரங்களில் சில பின்னடைவுகள் இருந்தன. அவற்றை வெடிக்க தயார் செய்ய மூன்று மணி நேரங்கள் ஆனது, பீரங்கிகுண்டுகள் (பீரங்கி குண்டுகளாகப் பயன்பட்ட கற்கள் அல்லது பாறைகள்) குறைந்த அளவே கிடைத்தது. முன்பு ஏற்படுத்தப்பட்ட வார்ப்பாலை 150 மைல்கள் (240 கிலோ மீட்டர்) தள்ளி இருந்ததால் மெகமுத் கடுமையான சிரமங்களுக்கிடையே தன் பெரும் பீரங்கிகளுக்கான பொருட்களைக் கொண்டு வர வேண்டியதாக இருந்தது. அர்பன் வடிவமைத்த பெரிய பீரங்கியுடன் எப்போதும் 60 எருதுகளும் 400 வீரர்களும் இருக்கவேண்டும் . \n\nமெகமுத் முதலில் தியடோசியன் (Theodosian) சுவர்களை தாக்கத் திட்டமிட்டார். மேற்கில் இருந்து யாரும் கான்சுடன்டினோப்பிளை தாக்காமல் இருப்பதற்காகப் பல சுவர் தொகுப்புகளும் அகழிகளும் இருந்தன, இதுவே தண்ணீரால் சூழப்படாத இடமாகும். இவருடைய படை வீரர்கள் ஏப்பிரல் 2, 1453 அன்று கான்சுடன்டினோப்பிளுக்கு வெளியே முகாம் அமைத்து தாக்குதலுக்குத் தயார் ஆயினர். தங்க கொம்பு பகுதியில் சுல்தானின் கப்பல் படைகள் சூழ்ந்தன. மேற்கு பகுதியில் தைகசு நகரத்திற்கு தெற்கே தொடங்கி மர்மரா ( Marmara) கடல் பகுதி வரை சுல்தானின் தளபதிகளில் ஒருவரான இசாக் பாசாவின் (Ishak Pasha) படைகள் முகாமிட்டன. மேற்கு பகுதியில் தைகசு (Lycus) ஆற்றிற்கு வடக்கே சுல்தானின் தளபதிகளில் ஒருவரான கர்ச்சா பாசாவின் (Karadja Pasha) படைகள் முகாமிட்டன. சுல்தான் மெகமுத் மெசடேசியோ (Mesoteichion) பகுதிக்கு அருகில் தண்டு இறக்கினார் (முகாமிட்டார்). தங்க கொம்புக்கு வடக்கே சகன் பாசா (Zagan Pasha) முகாம் அமைத்தார். தங்க கொம்பு சதுப்பு நிலத்தில் அமைக்கப்பட்ட சாலை தகவல் தொடர்புக்குப் பயன்படுத்தப்பட்டது ..\n\nSection::::பைசாந்தியர்களின் உத்தி.\nநகரம் 20 கிமீ நீள சுவர்களைக் கொண்டிருந்தது. இதில் தியடோசியன் சுவர் 5.5 கிமீ நீளமுடையதாகவும் தங்க கொம்பு பகுதி சுவர் 7 கிமீ நீளமுடையதாகவும் மர்மரா கடல் பகுதி சுவர் 7.5 கிமீ நீளமுடையதாகவும் இருந்தது. அக்காலத்தில் இதுவே பலமான சுவர்களைக் கொண்ட கோட்டையாகும். இச்சுவர்கள் எட்டாம் ஜான் காலத்தில் மராமரத்து செய்யப்பட்டு இருந்தது இந்நகரை காத்தவர்களுக்கு ஐரோப்பியர்களின் உதவி வரும் வரை முற்றுகையைதாக்கு பிடிக்கலாம் என்ற நம்பிக்கையை அளித்தது . மேலும் பைசாந்தியர்களிடம் 26 போர் கப்பல்கள் இருந்தன. இவற்றில் ஐந்து செனோவா நாட்டாராது, ஐந்நு வெனிசு நாட்டாரது, 3 வெனிசியன் கடற்பயணிகளுடையது, ஒன்று அராகன் நாட்டாரது, ஒன்று பிரான்சு நாட்டாரது 10 பைசாந்தியருடையது ஆகும் . ஏப்பிரல் 5 சுல்தான் தன் கடைசி படை வீரர்களுடன் முற்றுகையை தொடங்கினார் . எல்லா சுவர்களையும் காக்க படை வீரர்கள் எண்ணிக்கை போதாது என்பதால் வெளிப்புற சுவரை மட்டும் காப்பது என்று முடிவாகியது. கான்சுடன்டின் மெசடேசியோ பகுதியிலுள்ள நடுபகுதி சுவரைக் கிரேக்க படை வீரர்களுடன் காத்தார். இப்பகுதியில் தைகசு ஆறு குறுக்கிடுவதால் இப்பகுதி சுவரின் காப்பு வலு குன்றியதாகவும் எதிரிகளின் தாக்குதல் பலமாக இவ்விடத்தில் நிகழாம் என்றும் கருதப்பட்டது. செவோனி அரசருக்கு வட பகுதியைக் காத்து நின்றார். முற்றுகை தொடங்கிய பின் இவர் அரசர் காத்து நின்ற பகுதிக்கு மாற்றப்பட்டு அரசருடன் இணைந்து போர் புரிந்தார். தான் காத்துநின்ற சாரியசு (Charisius) கதவு பகுதியைப் போகியார்டி(Bocchiardi) சகோதரர்கள் பொறுப்பில் விட்டு விட்டார். மினோட்டோ, வெனிசிய பயணிகள், தியோடர் கரிசுடோ, லாங்கசுகோ சகோதர்கள், பேராயர் லியனார்டோ ஆகியோர் பிளாசர்னே அரண்மனையை காத்தனர். அரசருக்குத் தெற்கே செனோவா வீரர்களுடன் காடநியோவும்(Cataneo) கிரேக்க வீரர்களுடன் தியோபிளசும் (Theophilus) பேகே கதவை (Pegae Gate) காத்து நின்றார்கள். பேகே கதவிலிருந்து தங்க கதவு வரையான பகுதியைப் பிலிப்போ கான்டரினியும் (Filippo Contarini) திடோசியன் (Theodosian) சுவரின் தென் முனையை டிமெட்ரியசு காடாகுசென்சும் (Demetrius Cantacuzenus)காத்து நின்றார்கள். கடற்கரையோர சுவர்கள் குறைந்த காவலுடன் இருந்தன். கடற்கரை சுவர் பகுதியில் சேகப் கான்டரினி (Jacobo Contarini)சுடோன்டியன் (Stoudion) பகுதியையும் அவருக்கு இடது புறம் கிரேக்க துறவிகளும், இளவரசர் ஓர்கன்(Orhan) எலுதிரியசு (Eleutherius) துறைமுகத்தையும் காடலான் (Catalan) வீரர்கள் பெரிய அரண்மனையையும் கிறுத்துவ மதத்தலைவர் இசடோர் (Cardinal Isidore) தீபகற்பத்தின் முனையையும் காவல் காத்தனர். தங்க கொம்பின் தென்புறத்திலுள்ள சுவர்களைச் செனோவா , வெனிசிய படை வீரகள் காபிரிலே டிவிசனோ (Gabriele Trevisano) தலைமையில் காத்தனர். அல்விசோ டிடோ (Alviso Diedo) கப்பற்படையை தலைமையேற்று நடத்தினார். பைசாந்தியர்களிடமும் பீரங்கிகள் இருந்தன ஆனால் அவை ஒட்டோமான்களின் பீரங்களைவிட சிறியவை. மேலும் அவை வெடிக்கும் போது ஏற்படும் விசையால் பின்நகரும் போது சுவர்களைச் சேதப்படுத்தின.\n\nSection::::நகர முற்றுகை.\nமுற்றுகையின் தொடக்கத்தில் மெகமுத் தன் படைகளை அனுப்பி நகருக்கு வெளியே உள்ள பைசாந்தியர்களின் இடங்களைப் பிடிக்க அனுப்பினார். போரபசு நீரிணையில் உள்ள கோட்டையான திரபியா (Therapia) மற்றும் சிறிய கோட்டைகள் சில நாட்களிலேயே கைப்பற்றப்பட்டன. மர்மரா கடலில் உள்ள இளவரசர் தீவைப் பால்டோகுலு (Baltoghlu) கடற்படை பிடித்தது . நகரின் சுவர்களை உடைக்க மெகமுத்தின் பெரிய பீரங்கிகள் மூலம் சில வாரங்கள் கடுமையாகத் தாக்குதல் நடத்தப்பட்டது. துல்லியமற்ற தாக்குதலாலும் பீரங்கிகளை அடுத்த வெடிக்குத் தயார்படுத்த காலதாமதமானதாலும் பைசான்டியர்கள் தாக்குதலுக்கு இடைபட்ட நேரத்தில் நகர சுவர்களைச் சீரமைத்தது பீரங்கி தாக்குதலால் ஏற்பட்ட பாதிப்பைக் குறைத்தது . \nதங்க கொம்பு நுழைவாயிலில் சங்கிலி உள்ள கட்டைகள் போடப்பட்டு இருந்ததால் சுலைமான் பால்டோகுலு (Baltoghlu) தலைமையிலான துருக்கிய கப்பற்படை உள் நுழைய முடியவில்லை. மேலும் இப்படையின் பணியானது எந்தக் கப்பலும் தங்க கொம்புக்குள் நுழையாமல் தடுப்பதே ஆகும். ஏப்பிரல் 20 அன்று கிறுத்துவர்களின் சிறு கப்பல் தொகுப்பு கடுமையான சண்டைக்கிடையில் தங்க கொம்பில் நுழைந்தன , இது பைசாந்தியர்களின் மன உறுதியை அதிகரித்தது, மெகமுத்துக்கு மனவுளைவை ஏற்படுத்தியது . பால்டோகுலு (Baltoghlu) கடுமையாகப் போராடினார் என்று மெகமுதிடம் அவரின் கீழ் அதிகாரிகள் கூறியதால் அவரின் உயிர் தப்பியது. இந்நிகழ்வுக்கு பின் சங்கிலியைச் சுற்றி செல்ல முடிவெடுத்த மெகமுத் தங்க கொம்புக்கு வடபுறம் வழவழப்பான கட்டைகள் கொண்ட சாலையை அமைத்துத் தன் கப்பல்களைத் தங்க கொம்பு பகுதிக்கு ஏப்பிரல் 22 அன்று கொண்டு சென்றார் . ஏப்பிரல் 28 அன்று தங்க கொம்பு பகுதியிலுள்ள ஒட்டோமான் கப்பல்களை தீ கப்பல்களை கொண்டு அழிக்கப் பைசான்டியர்கள் முயன்றனர். ஆனால் ஒட்டோமான்களுக்கு இது முன்பே தெரியும் என்பதால் கிறுத்துவ படை பெரியளவிலான சேதத்துடன் பின்வாங்கியது. இதனைல் நகர பாதுகாப்பு படை தங்க கொம்பு பகுதி சுவர்களில் பாதுகாப்பை பலப்படுத்த வேண்டிய சூழலுக்கு ஆளாயினர். ஏப்பிரல் 29 அன்று ஒட்டோமான் கைதிகள் 260 பேரின் தலைகள் சுவர்களில் வைத்து ஒட்டோமான்களின் கண் எதிரே வெட்டப்பட்டது . துருக்கியர்கள் நிலப்பகுதி சுவர் வழியாக உள்நுழைய பல முயற்சிகள் மேற்கொண்டனர். எல்லா முயற்சிகளிலும் கடுமையான சேதத்துடன் முறியடிக்கப்பட்டனர். \n\nஒட்டோமான்களின் பல தாக்குதல்கள் முறியடிக்கப்பட்டதால் பாதுகாப்பு சுவரைச் சுரங்கம் மூலம் கடப்பது என முடிவாகி மே மத்தியிலுருந்து மே 25 வரை அதற்கான வேலைகள் நடந்தன. சுரங்கம் தோண்டும் பொறுப்பு சகன் பாசா (Zagan Pasha) மேற்பார்வையின் கீழ் நடந்தது. எனினும் பைசாந்தியர்கள் எதிர் சுரங்கம் அமைத்துத் துருப்புக்களை அனுப்பி சுரங்கம் தோண்டிய ஒட்டோமான்களை அழித்தனர். பைசாந்தியர்கள் இரு துருக்கிய அதிகாரிகளைச் சிறை பிடித்துச் சித்தரவதை செய்ததிதன் மூலம் அவர்களிடமிருந்து சுரங்கம் உள்ள இடங்களை அறிந்து அவற்றை அழித்தனர் . மே 21 அன்று சுல்தான் மெகமுத் கான்சுடன்டினோப்பிளுக்கு தூதுவரை அனுப்பி மன்னரைச் சந்தித்து நகரை ஒப்படைத்தால் முற்றுகையை விலக்கிக்கொள்வதாகவும் மன்னரும் நகரில் தங்கி இருப்போரும் அவர்கள் உடைமைகளுடன் தடையின்றி வெளியேறலாம் என்றும் கூறினார். 11ம் கான்சுடன்டின் சுல்தானைப் புகழ்ந்துவிட்டு அவர் பைசான்டியர்களிடமிருந்து கைப்பற்றிய கோட்டைகள், நிலங்கள் எல்லாவற்றுக்கும் அவரே மன்னர் என்றும் ஆனால் கான்சுடன்டினோப்பிளை ஒப்படைக்க முடியாது என்றும் கூறினார் .\n\nஅச்சமயம் மெகமுத் தன் அமைச்சர்களும் பெரிய அதிகாரிகளும் கூடிய ஆலோசனை கூட்டத்தை நடத்தினார். அதில் அவர் கருத்துக்குச் சில எதிர்ப்புகள் ஏற்பட்டன. அவரின் அமைச்சர் கலில் பாசா (Halil Pasha) சமீபத்திய தோல்விகளால் முற்றுகையை கைவிடச் சொன்னார். ஆனால் கலிலின் முடிவைச் சகன் பாசா ஏற்காமல் உடனடியாக நகரின் மீது தாக்குதல் நடத்த வேண்டும் என்றார். கையூட்டு பெற்றதாகக் குற்றம் சாட்டப்பட்டு பின்னாளில் கலில் பாசா மரணதண்டனை பெற்றார். நீடித்த முற்றுகையால் பைசான்டியர்களின் பலம் குறைந்திருக்கும் என்றும் தன் படைகளால் சுவர்களைத் தாண்டி நகரை அடைந்து விடலாம் என்றும் தன் படைவீரர்கள் வெகுவாகக் குறையும் முன் இறுதி தாக்குதலைத் தொடங்க சுல்தான் விரும்பினார்\n\nSection::::இறுதி தாக்குதல்.\nமே 26 மாலையில் இறுதி தாக்குதலுக்கான ஏற்பாடுகள் தொடங்கின. இது மறு நாள் காலை வரை நீடித்தது . ஒட்டோமான்கள் தங்கள் படைவீரர்களைத் தாக்குதலுக்கு நன்கு தயார்படுத்தினர் . ஏசியோ (Aegean) கடல் பகுதிக்குச் சென்று வந்த சிறிய வெனிசிய கப்பல்கள் வெனிசின் பெரிய கப்பல் ஏதும் கடல் பகுதியில் காணப்படவில்லை என்று கான்சுடன்டினிடம் தெரிவித்தன . மே 29 அன்று இறுதி தாக்குதல் நடந்தது. ஒட்டோமான் படையில் இருந்த கிறுத்துவ படைகள் முதல் தாக்குதலை நடத்தின. அனடோலியன்கள் (Anatolians) வடமேற்கு பகுதி சுவரைத் தாக்கினார்கள், 11ம் நூற்றாண்டில் கட்டப்பட்ட இச்சுவர் பகுதி பீரங்கி தாக்குதலுக்கு உட்பட்டு வலு இழந்து காணப்பட்டது. அனடோலியன்கள் சுவரைத் தகர்த்து உள்நுழைந்தனர் ஆனால் அவர்கள் நகர படைகளால் தாக்கப்பட்டு பின்வாங்கினார்கள். சுல்தானின் சிறப்பு படைகள் நகர சுவர்களைத் தாக்க ஆரம்பித்தன. செனோவா (Genoese) தளபதி சோவானி கூசுடினிஆனி (Giovanni Giustiniani) அத்தாக்குதலில் படுகாயமடைந்தார் அவரைப் போர்களத்தை விட்டுச் சையோசு (Chios)க்கு கொண்டு செல்லப்பட்டார். காயம் காரணமாகச் சில நாட்களில் அவர் உயிர் பிரிந்தது. படைத்தளபதி இல்லாததால் நகரை காத்து நின்ற செனோவா படைகளில் குழப்பம் ஏற்பட்டது. அவரின் படைகள் பின்வாங்கித் துறைமுகப்பகுதியை அடைந்தன. துணையற்ற நிலையில் கான்சுடன்டினும் அவர் படைகளும் சுல்தானின் சிறப்பு படையின் முன்னேற்றத்தைத் தடுக்க முடியவில்லை. துருக்கிய கொடி முக்கிய இடத்தில் பறப்பதை கண்டதும் குழப்பமும் பயமும் சூழ்ந்ததால் நகர பாதுகாப்பு முற்றிலும் குழைந்தது. ஒட்டோமான் படைகள் நகர் முழுதும் பரவி நின்றனர். நகரின் பல மன்றங்கள், புனித தேவாலயங்கள் காக்கப்பட்டன. அவற்றை கிறுத்துவர்களை தன் கட்டுப்பாட்டில் வைத்திருக்க உதவக்கூடிய திருச்சபை முதல்வருக்கு உரியதாக்க மெகமுத் முடிவு செய்திருந்தார். மெகமுத் நகரின் முக்கிய இடங்களையும் கட்டடங்களையும் புனித தேவாலயங்களையும் காக்க ஆட்களை நியமித்தார். முற்றிலும் சீரழிந்த நகரத்தில் அவர் தன் புதிய தலைநகரை உருவாக்கு விரும்பவில்லை என்பது இதற்கு காரணமாகும். அவரது படைவீரர்கள் ஆகியா சோபியா (Hagia Sophia) தேவாலயத்தின் முன் உள்ள பரந்த இடத்தில் கூடினர். அத்தேவாலயத்தின் வெண்கலக்கதவுகளுக்கு உள்ளே பெரும் எண்ணிக்கையிலான மக்கள் இருந்தனர். ஏதாவது அதியசம் நடந்து தாங்கள் காப்பாற்றபடுவோம் என்று நம்பிக்கை கொண்டிருந்தனர். கதவு உடைக்கப்பட்டதும் அங்கிருந்த மக்கள் அடிமை சந்தையில் விலை உள்ளதற்கு தக்கவாறு பிரிக்கப்பட்டனர். அந்நாளைய வழக்கப்படி வெற்றி பெற்ற நகரை மூன்று நாட்கள் சூறையாட தன் படைகளுக்குச் சுல்தான் அனுமதி வழங்கினார் . வெனிசிய மருத்துவர் நிகோலோ பார்பரோ துருக்கியர்கள் பெரும் எண்ணிக்கையிலான கிறுத்துவர்களை கொன்றார் என்கிறார் . ஆனால் பிரித்தானிய வரலாற்று ஆய்வாளர் தேவிது நிகோலே நகர மக்களைச் சிலுவைப்போராளிகள் 1204ல் நடத்தியதை விட ஒட்டோமான்களால் நன்றாகவே நடத்தப்பட்டதாகக் கூறுகிறார் . 4000 கிரேக்கர்கள் முற்றுகையின் போது இறந்தனர். ஒட்டோமான்களின் இழப்பு பற்றித் தெரியவில்லை, ஆனால் பல தோல்வி தாக்குதல்களில் பெருமளவு படையினரை இழந்ததால் அவர்கள் இழப்பு அதிகமாக இருக்கலாம் என கருதப்படுகிறது.\n\nSection::::நகரம் வீழ்ந்த பின் உள்ள நிலை.\nநகரை கைப்பற்றிய மூன்றாவது நாள் சுல்தான் தம்படைகள் கொள்ளையடிப்பதை நிறுத்தி நகரின் சுவர்களுக்கு வெளியே இருக்குமாறு ஆணையிட்டார் . ஆகியா சோபியா (Hagia Sophia) தேவாலயம் மசூதியாக மாற்றப்பட்டது. கிரேக்க மரபுவழி திருச்சபை கான்சுடன்டினோப்பிளில் பாதிப்பு ஏதுமில்லாமல் இருந்தது அதற்கு செனாடியசு இசுகாலரியசு (Gennadius Scholarius) தலைவராக நியமிக்கப்பட்டார். மொரி (Morean) கோட்டையில் இருந்து கான்சுடன்டின் சகோதரர்கள் தாமசும் டிமட்டிரியசும் ஆட்சி புரிந்தனர். மெகமுத் படையெடுத்து இக்கோட்டையை கைப்பற்ற வருவார் என்று தெரிந்திருந்தும் இருவரும் ஓயாது சண்டையிட்டுக்கொண்டனர். கான்சுடன்டினோப்பிள் வீழ்வதற்கு வெகு காலம் முன்னரே டிமட்டிரி அரச தலைமை பதவிக்காகத் தாமசு, கான்சுடன்டின் அவர்களின் மற்ற சகோதரர்கள் ஜான், தியோடர் உடன் சண்டையிட்டார் . ஓட்டோமான்கள் மொரியை தாக்கிய போது தாமசு ரோமுக்கு தப்பியோடிவிட்டார். டிமட்டிரியசு மொரியை ஒட்டோமான்களுக்கு அடங்கி அரசு செலுத்துவார் என்று எதிர்பார்த்ததுக்கு மாறாக அவர் சிறை பிடிக்கப்பட்டு வாழ்நாள் முழுதும் சிறையிலேயே கழித்தார். நாடில்லா பைசாந்திய பேரரசர் என்ற முறையில் 1503 வரை பாப்பரசரும் சில ஐரோப்பிய அரசர்களும் தாமசுக்கு பொருள் உதவி செய்தனர். பைசாந்தியப் பேரரசு வீழ்ந்தது ஓட்டோமான்கள் ஐரோப்பா நோக்கிப் படையெடுப்பதில் இருந்த சிறு தடையை நீக்கிவிட்டது. இந்நகரின் வீழ்ச்சி கிறுத்துவ உலகுக்கு கிடைத்த பெரும் பாதிப்பாகும். இந்நகரின் வீழ்ச்சி ஐரோப்பிய நாடுகளைக் கிழக்கில் இருந்து கடுமையான எதிரி தாக்குவதற்கு வழி ஏற்படுத்திக்கொடுத்தது. பாப்பரசர் ஐந்தாம் நிக்கோலசு உடனடியாக ஒட்டோமான்கள் மீது சிலுவைப்போர்கள் போல் தாக்குதல் நடத்த அழைப்பு விடுத்தார். ஆனால் ஐரோப்பிய அரசர்கள் சிலுவைப்போரை முன்னின்று நடத்த முன் வரவில்லை. அதனால் ஐந்தாம் நிக்கோலசு தானே போரை நடத்துவது என்று முடிவு செய்தார். அவர் சில ஆண்டுகளில் இறந்ததால் அத்திட்டம் நிறைவேறவில்லை. பல கிரேக்க அறிஞர்கள் இத்தாலிய நகர நாடுகளில் தஞ்சம் அடைந்தனர். 1396ல் கொலுச்சியோ சலுட்டாடி (Coluccio Salutati) அழைப்பின் பேரில் பைசான்டிக் அறிஞர் மானுவல் கிரிசுசோலரசு (Manuel Chrysoloras) புளோரன்சு பல்கலைக்கழகத்தில் உரையாற்றினார் .. பைசாந்தியப் பேரரசின் பல கிரேக்க அறிஞர்கள் லத்தின் நாடுகளில் தஞ்சம் அடைந்தது ஐரோப்பிய மறுமலர்ச்சி காலத்துக்கு அடிகோழியது . நகரத்திலேயே தங்கிவிட்ட கிரேக்கர்கள் நகரின் பானார் (Phanar), கலட்டா ( Galata) மாவட்டங்களில் தங்கினர். பானார்கள் என்று அழைக்கப்பட்ட அவர்கள் ஒட்டோமான் அரசர்களுக்குச் சிறந்த முறையில் அறிவுரை கூறுவோர்களாக இருந்தனர். கான்சுடன்டிநோப்பிளின் வீழ்ச்சி இடைக்காலத்தின் முடிவாகப் பல வரலாற்று அறிஞர்களால் பார்க்கப்படுகிறது. ஐரோப்பாவில் மறுமலர்ச்சி காலம் தொடங்கியது பீரங்கிகளும் துப்பாக்கி மருந்துகளும் பயன்படுத்தப்பட்டது இதற்கு காரணமாகும், நகர வீழ்ச்சியின் காரணமாக ஆசியாவுக்கும் ஐரோப்பாவுக்குமான நிலவழி பாதை துருக்கியர்களின் கையில் வந்தது, இதனால் ஐரோப்பியர்கள் ஆசியாவுக்கு கடல் வழியாகவே செல்ல முடியும் என்ற முடிவுக்கு வந்தனர் .\n\nSection::::நிலவு மறைப்பு.\nமே 1452 ல் இடைக்காலத்திய வானியல் அறிஞர்கள் நிலவு மறைப்பை கண்டார்கள். அப்போது இரண்டிலிருந்து மூன்று பகுதி நிலவு பூமியின் நிழலால் மறைக்கப்பட்டிருந்தது. அன்று நிலவு சிவப்பு நிறத்தில் காணப்பட்டது. இது நகரின் அதிகாரம் கை மாறுவதை குறிக்கும் தெய்வ வாக்குக்கு அறிகுறி என்று நம்பப்பட்டது.\n\nSection::::கலாச்சார குறிப்புகள்.\nSection::::செவி வழிக் கதைகள்.\nகான்சுடன்டின்நோப்பிளின் வீழ்ச்சி பற்றிப் பலவிதமான கதைகள் கிரேக்கத்தில் சொல்லப்படுகிறது. மே 22, 1453 ல் தோன்றிய நிலவு மறைப்பு நிகழ்வுக்குப் பின் நகரம் அழியும் என்று தெய்வ வாக்கு சொன்னபடி நடந்ததாகக் கூறப்படுகிறது . நான்கு நாட்களுக்குப் பின் நகரத்தைப் பெரிய அளவில் பனிமூட்டம் பகல் முழுவதும் சூழ்ந்தது, இது மே மாதத்தில் அப்பகுதியில் நிகழாத நிகழ்வாகும். மாலையில் பனிமூட்டம் விலகும் போது ஆகியா சோபியா தேவாலயத்தின் குவிமாடத்தின் மேல் இனந்தெரியாத வெளிச்சம் தெரிந்தது. இந்த வெளிச்சம் மேற்குப்பகுதியில் வெகு தூரத்துக்குத் தெரிந்தது. இவ்வெளிச்சம் இறைசக்தி தேவாலயத்தை விட்டு வெளியேறிவிட்டதற்கு அறிகுறியாகக் கருதப்பட்டது. சிலர் இது நகரை காக்க வரும் ஜான் உன்யாடியின் (John Hunyadi) படைவீரர்கள் முகாம்களின் வெளிச்சமாக இருக்கலாம் என்று நம்பினர். மற்றொரு கதை ஒட்டோமான்கள் நகருக்கள் நுழைந்ததும் 16ம் கான்சுடன்டினை தேவர்கள் காப்பாற்றி அவரைப் பளிங்கு சிலையாக மாற்றித் தங்க கதவு அருகே உள்ள குகையில் வைத்ததாகவும் அங்கு அவர் மீண்டும் மனித உயிர் பெற காத்திருப்பதாகவும் கூறுகிறது .\n\nSection::::மறுமலர்ச்சியில் தாக்கம்.\nகான்சுடன்டின்நோப்பிளின் வீழ்ச்சிக்குப் பிறகு பைசாந்திய நாட்டின் அறிஞர்கள் பெருமளவில் வேறு நாடுகளுக்குச் சென்றனர். இவர்கள் தங்களோடு கிரேக்க நாகரிகத்தின் அறிவையும் கொண்டு வந்தனர். இவர்கள் வருகையால் கிரேக்கர்கள் மற்றும் ரோமர்கள் பற்றி அறிந்து கொள்ளும் ஆவல் அதிகரித்து மக்கள் அவற்றைப்பற்றி நிறைய தெரிந்துகொள்ளமுற்பட்டார்கள். இதனால் ஐரோப்பாவில் மறுமலர்ச்சி ஏற்பட்டது.\n\nSection::::மெகலி எண்ணம்.\nமுதலாம் உலகப்போரில் தோற்று வலுவிழந்து இருந்த ஒட்டோமான்களிடம் இருந்து கிரேக்க அரசியல்வாதி எல்ப்திரியாசு வெனிசோலசு (Eleftherios Venizelos) கான்சுடன்டினோப்பிளை ஒட்டோமான்களிடம் இருந்து கைப்பற்றும் மெகலி திட்டத்தின் படி 1919 - 1922 காலத்தில் துருக்கியுடன் கிரேக்கம் போர் தொடுத்தார். இதில் துருக்கி வெற்றி பெற்றது, வெனிசோலசு தேர்தலில் தோற்று வெளிநாட்டுக்குச் சென்றுவிட்டார்.\n\nSection::::நகரின் பெயர் மாற்றம்.\nகொன்ஸாந்திநேபிள் நகரை சுல்தான் கைப்பற்றிய பிறகு இதன் பெயர் இசுதான்புல் என்று மாற்றப்பட்டுவிட்டது.\n\nஅதேநேரம் ஒரு சில ஆராய்ச்சியாளர்கள் ஒட்டோமான்களின் ஆவணங்களில் அவர்கள் கான்சுடன்டின்நோப்பிளின் அரபு மொழிபெயர்ப்பையே பயன்படுத்தி வந்தார்கள் என்கிறார்கள்.\n\nஇசுதான்புல் என்பது கிரேக்க சொல்லான\n\"நகருக்கு\" என்பதில் இருந்து பெறப்பட்டதாக இருக்கலாம் என அவர்களால் புதிய கோணத்தில் நம்பப்படுகிறது.\n\nஒட்டோமன் பேரரிசின் வீழ்ச்சிக்குபின் உருவாகிய புதிய துருக்கிய அரசாங்கத்தின் தலைவரான \nஅத்தாதுர்க்கின் சீர்திருத்ததின்படி துருக்கிய தபால் சட்டத்தை திருத்தும் போது 1930ம் ஆண்டு இந்நகருக்கு இசுதான்புல் என்ற பெயர் உறுதிப்படுத்தப்பட்டு\nஅதிகாரபூர்வமாகமாக்கப்பட்டது .\n"}
{"id": "192311", "url": "https://ta.wikipedia.org/wiki?curid=192311", "title": "2013 பெஷாவர் குண்டுவெடிப்பு", "text": "2013 பெஷாவர் குண்டுவெடிப்பு\n\nசெப்டம்பர் 22, 2013 அன்று பெஷாவரிலுள்ள அனைத்துப் புனிதர் தேவாலயத்திற்கு வெளியே ஓர் இரட்டைத் தற்கொலை குண்டுவெடிப்புத் தாக்குதல் நடத்தப்பட்டது. அதில் 78 பேர் கொல்லப்பட்டனர். மேலும் 130 பேர் காயமடைந்தனர். பாகிஸ்தானின் வரலாற்றிலேயே சிறுபான்மை கிறுத்துவர்கள் மீது நடத்தப்பட்ட கொடூரமான தாக்குதல் இதுவாகும்.\n\nSection::::குண்டுகள்.\nஇரு குண்டுகள் ஏந்திய தற்கொலைப்படை வீரர்கள் ஒரு பாதுகாவலரைக் கொன்று, மற்றொருவரைத் தாக்கி தேவாலயத்திற்குள் நுழைந்தனர். தொடர்ந்து காவலாளி ஒருவரால் நிறுத்தப்படும்போது ஒரு தற்கொலைப்படை வீரர் குண்டினை வெடிக்கச் செய்தார். இரண்டாவது தற்கொலைப்படை வீரர் தேவாலயத்திற்குள் நுழைந்து அங்கு குண்டினை வெடிக்கச் செய்தான். தாக்குதலைப் பார்த்த ஒருவரது தெரிவிப்பின்படி, பக்தர்கள் இலவச உணவுக்காக தேவாலயத்தின் புல்வெளியில் காத்திருந்தபொழுது குண்டு வெடித்தது என்று கூறுகின்றார். தேவாலயத்தின் சுவர்களிலும் சன்னல்களிலும் ஓட்டைகல் இருந்தன. மேலும், குண்டின் தாக்கத்தில் பக்கத்துக் கட்டடங்களும் சேதத்திற்கு உட்பட்டன. தாக்குதல் நடத்தியவர்களின் உடல்கள் கண்டுபிடிக்கப்பட்டு ஆய்வுக்காக அனுப்பப்பட்டன. இந்த தாக்குதல் 6 கிலோ கிராம் வெடிமருந்து கொண்டு நடத்தப்பட்டது.\n"}
{"id": "192315", "url": "https://ta.wikipedia.org/wiki?curid=192315", "title": "அகோடா", "text": "அகோடா\n\nஅகோடா (Agoda) என்பது சொகுசு விடுதிகளை முன்பதிவு செய்யும் வலைத்தளம் ஆகும். இது குறிப்பாக ஆசியப் பிராந்தியத்தில் செயல்படுகிறது. இதன் தலமையகம் சிங்கப்பூரில் அமைந்துள்ளது. மேலும் தனது நடவடிக்கைகளை பாங்காக், கோலாலம்பூர், டோக்யோ, சிட்னி, ஹாங்காங் ஆகிய இடங்களில் கொண்டுள்ளது. மேலும் இதன் கிளை நிறுவனங்கள் ஆசியா, ஆப்பிரிக்கா, மத்திய கிழக்கு நாடுகள், ஐரோப்பா மற்றும் அமெரிக்கா ஆகிய இடங்களில் அமைந்துள்ளது.\n\nSection::::வரலாறு.\nஇந்நிறுவனம் 1990 களில் புக்கிட் நகரத்தில் தொடங்கப்பட்டது. இது முதலில் ப்ளானட் ஹாலிடே (PlanetHoliday) எனும் பெயரில் ஆரம்பிக்கப்பட்டது. இணையதள தேடுதல் பொறிகளில் பயணம் தொடர்பான தகவல்கள் மற்றும் சொகுசு விடுதிகளின் தகவல்களைக் கொடுக்கும் நோக்குடன் ஆரம்பிக்கப்பட்டது. பின்னர் 2003 ஆம் ஆண்டு ப்ரிசிசன் ரிசர்வேசன்ஸ் (PrecisionReservations) என்ற நிறுவனம் இதனுடன் இணைந்தது. 2005 -ல் இதன் பெயர் அகோடா என மாற்றப்பட்டது. இது சிங்கபூரில் பதிவு செய்யப்பட்ட நிறுவனம்.\n\nSection::::இயங்கும் முறை.\n\"அகோடா\" இணையத்தளம் மிகக்குறைந்த விலையில் சொகுசு விடுதி அறைகளை ஏற்பாடு செய்கிறது. இந்த வலைத்தளத்தில் 5,000,000 வாடிக்கையாளர் கருத்துகள் பதிவாகியுள்ளது. வாடிக்கையாளர்களின் கருத்துகள் எந்தவித திருத்தமும் செய்யப்படாது. வாடிக்கையாளர் சேவை 24 மணிநேரமும் வருடம் முழுவதும் இயங்குகின்றன. மொத்தம் 17 மொழிகளின் சேவையைத் தருகிறது. மின்னஞ்சல் மற்றும் தொலைபேசி வழியாகவும் வாடிக்கையாளர்களுக்கு வேண்டியத் தகவல்களைத் தருகிறது.\nஇதன் கைபேசி வடிவ பயன்பாட்டுப் பொறி (mobile apps) ஆப்பிள் மற்றும் ஆண்டிராய்டு வடிவிலும் கிடைக்கிறது.\n\nSection::::விருது.\nடிரவல்மோல் வெப் விருது (Travelmole Web Awards Asia) எனும் விருதை 2008 மற்றும் 2012 ஆண்டில் பெற்றுள்ளது.\n"}
{"id": "192317", "url": "https://ta.wikipedia.org/wiki?curid=192317", "title": "புக்கிட்", "text": "புக்கிட்\n\nபுக்கிட்(Phuket) நகரம் தாய்லாந்தின் தென்கிழக்குத் தீவான புக்கிட் தீவில் அமைந்துள்ளது. இது புக்கிட் மாநிலத்தின் தலைநகராகவும் விளங்குகிறது. 2007 ஆம் ஆண்டின் மக்கட்தொகை கணக்கெடுப்பின் படி இங்கு 75,573 மக்கள் வசிக்கின்றனர்.13 பிப்ரவரி 2004 ஆம் ஆண்டு இதற்கு நகரம் என்ற அந்தஸ்து வழங்கப்பட்டது.\n\nSection::::காலநிலை.\nஇங்கு வருடத்தின் அதிகபட்ச சராசரி வெப்பநிலை 32 °C (90 °F) ஆகவும் , குறைந்தபட்ச சராசரி வெப்பநிலை 24 °C (75 °F) ஆகவும் இருக்கும். வருட மழைப்பொழிவு 2,300 மில்லிமீட்டர்கள் ஆகும்.\n\n<noinclude>\n\nSection::::கலாச்சாரம்.\nபொதுவாக தாய்லாந்தில் புத்தமதத்தினரே அதிகம் . அதேபோல் புக்கிட் நகரத்திலும் அதிக அளவு புத்த மதத்தினரே வாழ்கின்றனர்.நகரம் முழுவதிலும் காணப்படும் புத்தக் கோவில்கள் சுற்றுலாப்பயணிகளைக் கவருகின்றன. இந்து மதத்தினரின் வினாயகர் கோவிலும் பிரம்மா கோவிலும் இங்கு காணப்படுகிறது. இந்நகரம் சர்வதேச உணவுச்சாலைகளுக்குப் பெயர் பெற்றது.\n"}
{"id": "192319", "url": "https://ta.wikipedia.org/wiki?curid=192319", "title": "கிறிஸ்தேரோ போர்", "text": "கிறிஸ்தேரோ போர்\n\nகிறிஸ்தேரோ போர் (La Cristiada; 1926–29) என்பது கத்தோலிக்க குருக்களுக்கு எதிராக தொடுக்கப்பட்ட ஆளும் மெக்சிகன் அரசின் நடவடிக்கைகளுக்கு எதிரான புரட்சியாகும். இதன் துவக்க காரணியாக 1917 மெக்சிகன் அரசியலமைப்புசட்டத்தின் அமலாக்கம் கருதப்படுகின்றது. இவ்வரசியலமைப்பு மொக்சிக்கோவில் கத்தோலிக்க திருச்சபை மற்றும் அதன் துணை அமைப்புகளின் செல்வாக்கை பாதிக்க பொருட்டு மெக்சிகோவின் குடியரசு தலைவர் புலுடார்சியோ எலியாஸ் காலிஸ் மூலம் நிறுவப்பட்டது. இப்புரட்சி மேற்கு மெக்ஸிக்கோவிலிருந்து துவங்கியது.\n\n1910இல் நடந்த மெக்சிகன் புரட்சி மெக்சிகோவின் வரலாற்றில் மிகப்பெரிய கிளர்ச்சியாக இருந்தது. இது நிலம் மற்றும் சமூக நீதிக்கான விவசாயிகள் பெரும் தேவையினை அடிப்படையாக கொண்டிருந்தது. தனியாரின் சொத்துக்களை அபகரிக்கும் நோக்கோடு இப்புரட்சி நடந்ததால், கத்தோலிக்க திருச்சபை இப்புரட்சிக்கு ஆதரவு அளிக்கவில்லை. இதனால் பெரிதும் பாதிக்கப்பட்ட புரட்சியாளர்கள் திருச்சபைக்கு எதிராக 1917 மெக்சிகன் அரசியலமைப்புசட்டத்தினை இயற்றினர். ஆயிரக்கணக்கானவர்களின் இறப்புக்கு காரணியான கத்தோலிக்கர்களுக்கு எதிரான 10 ஆண்டு துன்புறுத்தல்களை இச்சட்டம் துவங்கி வைத்தது தொடங்கி.\n\nஇச்சட்டத்தினை மெக்சிகன் கத்தோலிக்கர்கள் அமைதியான முறையில் எதிர்த்தாலும், சில காலத்திற்கு பிறகு, 1926ல் சிறு பூசல்களில் துவங்கி வன்முறை மற்றும் புரட்சியாக இது 1927 இல் உறுவாகியது. இப்புரட்சியாளர்கள் தங்களை கிறிஸ்தேரோக்கள் (Cristeros) என கிறிஸ்து அரசரின் பெயரால் அழைத்தனர். இப்புரட்சியில் பெண்களின் பங்கு குறிக்கத்தக்கதாகும். கிளர்ச்சியாளர்களுக்கு துப்பாக்கிகள் மற்றும் வெடிபொருட்களை பல பெண்கள் கடத்திவந்து போராளிகளுக்கு அளித்தனர். இப்போரின் போது வதைக்கப்பட்டு இறந்த பல குருக்களுக்கு புனிதர் பட்டமளிப்பு நிகழ்ந்துள்ளது. மெக்சிகோவுக்கான ஐக்கிய அமெரிகாவின் தூதரால் செய்யப்பட்ட உதவிகளும் உடண்படிக்கையும் இப்போரினால் முறிந்தது.\n\nதிருத்தந்தை பதினொன்றாம் பயஸின் கவனத்தை ஈர்த்த இப்போரானது அவரை 1925 முதல் 1937 வரை பல சுற்று மடல்களை எழுதத்தூண்டியது. 11 டிசம்பர் 1925இல் திருத்தந்தை கிறிஸ்து அனைத்துலக அரசர் பெருவிழாவினை நிருவினார்.\n\nநவம்பர் 18, 1926 தனது Iniquis Afflictisque (On the Persecution of the Church in Mexico) என்னும் சுற்றுமடலில் மெக்சிக்கோ அரசின் செயல்களை கண்டித்தார். செப்டம்பர் 29, 1932 மீண்டும் Acerba Animi என்னும் மடலின் மூலம் கண்டித்தார். ஆயினும் கத்தோலிக்கர்களை கொடுமைப்படுத்துவது நிற்காததினால் 28 மார்ச் 1937இல் மூன்றாம் முரையாக தனது Firmissimam Constantiam என்னும் சுற்றறிக்கையில் கண்டித்து இவ்வாட்சியினை எதிர்த்து கத்தோலிக்க மரபில் நிலைப்பவருக்கு நிறைவு பலன்களை வழங்கினார்.\n\nஇப்போரினை மையமாக வைத்து For Greater Glory என்னும் வரலாற்றுப்படம் ஜூன் 1, 2012இல் வெளியானது.\n"}
{"id": "192325", "url": "https://ta.wikipedia.org/wiki?curid=192325", "title": "இவாஞ்சலின் ரேஷ்மா", "text": "இவாஞ்சலின் ரேஷ்மா\n\nஇவாஞ்சலின் ரேஷ்மா இந்தியா தமிழ்நாடு மாநிலத்தில் கன்னியாகுமரி மாவட்டத்தில், மேற்கு தொடர்ச்சி மலையின் அடிவாரத்தில் உள்ள \"கூவைகாடு\" என்னும் இடத்தில் வாழுகின்ற காணிக்காரர் எனப்படும் பழங்குடி இனத்தைச் சேர்ந்த பெண். இவர் அந்தப் பழங்குடி இனத்திலிருந்து மருத்துவம் படிக்கச் சேர்ந்துள்ள முதல்பெண் என்ற பெருமைக்குரியவர். \n"}
{"id": "192341", "url": "https://ta.wikipedia.org/wiki?curid=192341", "title": "அங்கிகா", "text": "அங்கிகா\n\nஅங்கிகா (ஆங்கிலம்: Angika, இந்தி: अंगिका) மொழி இந்தியாவின் பீகார் , ஜார்கண்ட் , மேற்கு வங்காளம் மற்றும் நேபாளம் ஆகிய இடங்களில் பேசப்பட்டும் இந்தோ ஈரானிய மொழி ஆகும்.இம்மொழி சற்றே வங்காள மொழியை ஒத்து இருக்கும். மகாபாரதத்தில் குறிப்பிட்டுள்ளபடி அங்க தேசம் மக்கள் பேசிய மொழி இதுவாகும்.\n\nSection::::நிலை.\nஇந்திய அரசால் 8 ஆவது அட்டவணையில் அங்கீகரிக்கப்பட்டுள்ள 22 அலுவல் மொழிகளுள் ஒன்றாக இது இல்லை.அதற்கான கோரிக்கை நிலுவையில் உள்ளது.\n\nSection::::எழுத்து.\nஅங்கிகா மொழி தேவநாகரி எழுத்துவடிவில் எழுதப்படும். பழங்காலத்தில் அங்கா லிபி மற்றும் காய்தி போன்றவை புழக்கத்தில் இருந்தன.\n\nSection::::வேறு பெயர்கள்.\nஇம்மொழி கீழே குறிப்பிடப்பட்டுள்ள வேறு பெயர்களாலும் அழைக்கப்படும்.\nSection::::மொழி பேசுவோர்.\nகிழக்கு பீகார்\nகாதிகார் , புர்னியா , கிசாங்காஜ் , மதேபுரா , சகர்சா , பாகல்பூர் , பங்கா , ஜாமுய் , முங்கர் , லகிசாராய் , பெங்குசாராய் மற்றும் சீக்புரா ஆகிய மாவட்டங்களில் புழக்கத்தில் உள்ளது.\nஜார்கண்ட்\nசகப்காங்ஜ் , ஹோடா , டியோஹார் , பகுர் , டும்கா மற்றும் ஜம்ட்ரா ஆகிய மாவட்டங்களில் புழக்கத்தில் உள்ளது.\n\nமேலும் , அங்கிகா மொழி பேசும் மக்கள் அதிக அளவு ஈரான் , அமெரிக்கா , இங்கிலாந்து மற்றும் கனடா ஆகிய இடங்களுக்குக் குடிபெயர்ந்துவிட்டனர்.\n\nSection::::திரைப்படம்.\nஇம்மொழியின் முதல் திரைப்படம் 27 ஏப்ரல் 2007 ஆம் ஆண்டு பீகாரின் லெஷ்மி திரையரங்கில் வெளியிடப்பட்டது. திரைப்படத்தின் பெயர் கஹாரியா வாலி போவ்ஜி ஆகும்.அதன் பின் 2010-ல் அங் புத்ரா எனும் திரைப்படம் வெளியானது.மேலும் கைசே சாந்தோ பிகுலா பிஸ்கரி கை எனும் திரைப்படம் வெளியாகப்போகிறது.\n\nSection::::விக்கிப்பீடியாவில் அங்கிகா.\nவிக்கிப்பீடியாவில் அங்கிகா மொழியைச் சேர்க்க வேண்டும் என ஓட்டெடுப்பு நடக்கிறது.\n"}
{"id": "192342", "url": "https://ta.wikipedia.org/wiki?curid=192342", "title": "அடாய் மக்கள்", "text": "அடாய் மக்கள்\n\nஅடாய் மக்கள் (Adai people) அமெரிக்காவின் லூசியானாவின் வடமேற்கிலும் , டெக்சாசின் வடகிழக்கிலும் வாழ்ந்த தொல்குடியர் ஆவர். அடாய் என்னும் சொல்லுக்கு மரத்தூரிகை என்று பொருள்.\n\nஇவர்கள் ஐரோப்பியர்களோடு முதன்முதலில் தொடர்பு கொண்ட வட அமெரிக்க மக்களில் இருப்பர். 1530-ல் அல்வார் நுன்ஸ் கேபிஸா டி வாகா எனும் எழுத்தாளர் இவர்களைப் பற்றி \"அடாயாஸ்\" என்று எழுதியுள்ளார். பின்னர் இவர்கள் தமது வசிப்பிடத்தை விட்டு விலகிச் சென்றுவிட்டனர். 1820 வாக்கில் 30 பேர் மட்டுமே உயிர் வாழ்ந்தனர். இவர்களின் மொழியான அடாய் வழக்காறொழிந்த மொழிகளுள் ஒன்றாக கருதப்படுகிறது.\n"}
{"id": "192344", "url": "https://ta.wikipedia.org/wiki?curid=192344", "title": "ஒளிரும் காளான்கள்", "text": "ஒளிரும் காளான்கள்\n\nஒளிரும் காளான்கள் என்பவை இரவில் ஒளிரும் தன்மையினைக் கொண்டுள்ள காளான்கள் ஆகும். இவ்வகைக் காளான்கள் உலகில் சுமார் 80 வகைகளுக்கும் அதிகமாகக் காணப்படுகின்றன. இந்தக் காளான்களின் வித்துக்கள் ஓரிடத்தில் இருந்து மற்றொரு இடத்திற்கு பரவுவதற்கு உதவும் பூச்சிகளையும் ஏனைய உயிரினங்களையும் கவருவதற்காகவுமே இத்தகைய ஒளி உமிழும் தன்மையைப் பெற்றிருக்கின்றன. இவ்வகையான காளான்களின் திசுக்களில் உள்ள லுாசிபெரெஸ் என்னும் நொதியானது லுாசி பெரின் என்னும் கரிம மூலக்கூறில் ஆக்ஸிகரணத்தை ஊக்குவிக்கிறது. அப்போது, வேதியியல் மாற்றத்தின் விளைவால் ஏற்படும் அதிகப்படியான ஆற்றல் பச்சை ஒளியாக வெளியேறுகிறது. இதுவே அக்காளான்களின் திசுக்களை ஒளிர வைக்கின்றது. \n"}
{"id": "192350", "url": "https://ta.wikipedia.org/wiki?curid=192350", "title": "மகரம் மயங்கா னகரத் தொடர்மொழி", "text": "மகரம் மயங்கா னகரத் தொடர்மொழி\n\nமகரம் என்னும் சொல் 'ம்' என்னும் மெய்யழுத்தைக் குறிக்கும். மொழியின் இறுதியில் வரும் மகரம் னகர எழுத்தாக மயங்கி வரும். \n\nஎடுத்துக்காட்டு - அறம் செய்யான் \"அறன் அழீஇ\", \"அறன் வலியுறுத்தல்\", \"புறனடை\" - என்பன மயங்கி வந்தன.\nஇப்படி மயங்காமல் வரும் னகரத் தொடர்மொழிகள் ஒன்பது எனத் தொல்காப்பியம் வரையறுத்துக் கூறுகிறது. \nஇவற்றிற்கு எடுத்துக்காட்டாக உரையாசிரியர் தரும் சொற்கள் இவை.\n\nஅழன் , எகின் , குயின் , செகின் பயின் , புழன் , விழன் , கடான் , வயான் - இவை இளம்பூரணர் தரும் எடுத்துக்காட்டுகள்.\n"}
{"id": "192353", "url": "https://ta.wikipedia.org/wiki?curid=192353", "title": "கு. ப. ராஜகோபாலன்", "text": "கு. ப. ராஜகோபாலன்\n\nகு. ப. ரா என்று பரவலாக அறியப்பட்ட கு. ப. ராஜகோபாலன் (ஜனவரி 1902 - ஏப்ரல் 27, 1944) ஒரு தமிழ் எழுத்தாளர். சிறுகதை, நாவல், கவிதை, வசன கவிதை, ஓரங்க நாடகம், திறனாய்வு, வாழ்க்கை வரலாறு, மொழிபெயர்ப்பு எனப் பலவகைப் படைப்புகளை அளித்தவரெனினும் அவரது சிறுகதைகளின் சிறப்பினால் “சிறுகதை ஆசான்” என்று அழைக்கப்படுகிறார்.\n\nSection::::வாழ்க்கை வரலாறு.\nகு. ப. ரா கும்பகோணத்தில் பிறந்தவர். அவருடைய பெற்றோர் பட்டாபிராமையர்- ஜானகி அம்மாள். திருச்சி கொண்டையம்பேட்டைப் பள்ளியில் ஆரம்பக் கல்வியும், தேசியக் கல்லூரியில் இடைநிலை (இண்டர்மீடியட்) கல்வியும் பெற்றார். கும்பகோணம் அரசினர் கல்லூரியில் வடமொழியை சிறப்புப் பாடமாகக் கொண்டு இளங்கலைப் பட்டம் பெற்றார். தனது 24ஆம் வயதில் அம்மணி அம்மாளை மணந்தார். மதுரை மாவட்டம் மேலூர் வட்டாட்சியர் அலுவலகத்தில் கணக்கராகப் பணியாற்றினார். கண்புரை நோயின் காரணமாக கண் பார்வை குன்றியதால் அப்பணியில் இருந்து விலகினார். கண் பார்வை குன்றிய நிலையிலும் மணிக்கொடி போன்ற இதழ்களில் அவரது இலக்கியப் படைப்புகளை எழுதி வெளியிட்டார்.\n\nமருத்துவ சிகிச்சைக்குப்பின் கண் பார்வை மீண்டும் கிட்டியது. சென்னைக்கு இடம்பெயர்ந்து முழுநேர எழுத்தாளராக மாறினார். மணிக்கொடி, கலைமகள், சுதந்திர சங்கு, சூறாவளி, ஹனுமான், ஹிந்துஸ்தான் போன்ற இதழ்களில் அவரது படைப்புகள் வெளியாகின. வ. ராமசாமி ஆசிரியராக இருந்த ”பாரத தேவி” என்ற இதழிலும், கா. சீ. வெங்கடரமணி நடத்திய ”பாரத மணி” இதழிலும் சிலகாலம் பணியாற்றினார். இரண்டாம் உலகப் போரின் போது கும்பகோணத்துக்கு மீண்டும் திரும்பி ”மறுமலர்ச்சி நிலையம்” என்ற பெயரில் புத்தக நிலையம் ஒன்றை நடத்தினார். 1943ஆம் ஆண்டு கிராம ஊழியன் இதழின் சிறப்பாசிரியராகப் பொறுப்பேற்றார். அதற்கு அடுத்த ஆண்டு அவ்விதழின் ஆசிரியரானார். ஆனால் இழைய அழுகல் நோயால் தாக்கப்பட்டு 1944ஆம் ஆண்டு இறந்தார்.\n\nகு. ப. ரா. வின் தங்கை சேது அம்மாளும் அறியப்பட்ட ஒரு எழுத்தாளர்.\n\nSection::::படைப்புகள்.\nகு. ப. ரா தனது இயற்பெயரிலும் ”பாரத்வாஜன்”, \"கரிச்சான்', \"சதயம்” போன்ற புனைப்பெயர்களிலும் படைப்புகளை வெளியிட்டார்.\n\n\n"}
{"id": "192357", "url": "https://ta.wikipedia.org/wiki?curid=192357", "title": "எருமைப் புல்", "text": "எருமைப் புல்\n\nஎருமைப் புல்லின் (ஆங்கிலம்:Buffalo grass) தாவரவியல் பெயர் 'பிரக்கையிரியா மியூட்டிகா' (இலத்தீன்:Brachiaria mutica) மற்றொரு பெயர், நீர்ப்புல் என்பதாகும். இப்புல்லினம், பல பருவப்பயிர் ஆகும். இது பள்ளத்தாக்குக்களில் உள்ள சதுப்பு நிலங்களில் இயல்பாகக் காணப்படுகிறது. இது காட்டுவகைப் புல் இனமாகும். ஒரு மீட்டர் வரை வளரும் தன்மை கொண்டது. இந்தப்புல் இருபாலினத் தன்மையை உடையதாகும். இதன் தாயகம் பண்டைய ஆப்பிரிக்க கண்டமெனக் கண்டறிந்துள்ளனர். இதன் பேரினமானது, நூற்றுக்கும் மேற்பட்ட சிற்றினங்களைக் கொண்டு, பெரிய புல் பேரினமாக விளங்குகிறது.\n\nSection::::தமிழகப் பயன்பாடு.\nகொஞ்சகாலமாகத் தீவனப்பயிராக, தமிழ்நாட்டில் பயிர் செய்கின்றனர். கோயம்புத்தூர், கோவில்பட்டி வேளாண்பண்ணை, இறைவைப் புன்செய்களில் பயிர் செய்து பார்த்ததில், எருமைப்புல் சமவெளிகளிலும் செழிப்பாக வளருமென்பது கண்டறியப்பட்டது. ஆண்டுக்கு 8-10 முறை அறுவடைச் செய்யலாம். மொத்தத்தில் ஏக்கர் ஒன்றுக்கு, 80,000 இராத்தல் வரை புல் மகசூல் கிடைக்கிறது. புல்லில் புரதச்சத்தும் மிகுந்து காணப்படுகிறது. மாடுகள், இப்புல்லை விருப்பத்துடன் விரும்பி உண்கின்றன. கெனியா, நேப்பியர் புல்களின் தாவரத்தண்டுகளைக் கழிப்பது போல், இந்நீர்ப்புல்லைக் கழிப்பதில்லை. ஏனெனில், இத்தண்டு குறைவாகவும், மெல்லியதாகவும் இருப்பதே, இதற்குக் காரணமெனக் கண்டறியப்பட்டுள்ளது.இலைகள் மிகுந்து காணப்படுகின்றன. காலையில் எருமைப்புல்லின் மேலிருக்கும் பனித்துளிகள் காய்ந்தபின் அறுத்தால்தான், மாடுகள் தின்கின்றன என்பதை, நினைவில் நிறுத்திக் கொள்ளவேண்டிய குறிப்பாகும்.\n"}
{"id": "192367", "url": "https://ta.wikipedia.org/wiki?curid=192367", "title": "வெண்கடல் (சிறுகதைத் தொகுதி)", "text": "வெண்கடல் (சிறுகதைத் தொகுதி)\n\nவெண்கடல் ஜெயமோகன் எழுதிய 11 சிறுகதைகள் கொண்ட சிறுகதைத் தொகுதி. வம்சி பதிப்பகம், திருவண்ணாமலை இதை வெளியிட்டுள்ளது. 2013ல் இந் நூல் வெளிவந்தது. \n\nSection::::இலக்கிய முக்கியத்துவம்.\nஜெயமோகனின் அறம் சிறுகதைகளின் வரிசையின் மனநிலையையும் உணர்ச்சிகளையும் ஒட்டி எழுதப்பட்ட கைதிகள் போன்ற சிறுகதைகள் இத்தொகுதியில் உள்ளன. ஜெயமோகனின் இணையதளத்தில் தொடர்ச்சியாக வெளியிடப்பட்ட இக்கதைகள் வாசகர்களின் வரவேற்பைப் பெற்றவை\n\nSection::::சிறுகதைகள்.\nஇத்தொகுதியில் இடம்பெற்றுள்ள 11 சிறுகதைகள்:\n\n"}
{"id": "192368", "url": "https://ta.wikipedia.org/wiki?curid=192368", "title": "வெள்ளையானை (புதினம்)", "text": "வெள்ளையானை (புதினம்)\n\nவெள்ளையானை ஜெயமோகன் எழுதிய நாவல். எழுத்து பிரசுரம், மதுரை இதை வெளியிட்டிருக்கிறது. தென்னிந்தியாவில் 1877ல் வந்த மாபெரும் பஞ்சத்தின் பின்னணியில் இந்தியாவின் முதல் தொழிற்சங்க ப்போராட்டம் என்று சொல்லப்படும் ஒரு கிளர்ச்சியைப்பற்றி எழுதப்பட்ட நாவல் இது. சென்னை ஐஸ்ஹவுசில் இந்தப் போராட்டம் நடந்தது. வெள்ளையானை என்பது பனியைக் குறிப்பிடுகிறது\n\nSection::::கதைச் சுருக்கம்.\nஎய்டன் பைர்ன் என்ற அயர்லாந்து காவல்துறை அதிகாரியின் பார்வையில் சொல்லப்படும் கதை இது. ஐஸ்ஹவுஸ் தொழிலாளர் ஒருவர் தாக்கப்படுவதைக் கண்டு அதை விசாரிக்கச் செல்கிறான் எய்டன். அங்கே அந்தத் தொழிலாளர்கள் கடுமையாகச் சுரண்டப்படுவதைக் காண்கிறான். காணாமல்போன அந்த தொழிலாளர்களைத் தேடிச் செல்பவன் கறுப்பர் சேரி எனப்படும் தலித் குடியிருப்புகளைக் காண்கிறான். அந்த மக்கள் அனைவரும் பெரும் பஞ்சத்தின் விளைவான அகதிகள் என்பதை அறிகிறான். அந்தப் பஞ்சத்தை நேரில் சென்று பார்த்து அதிர்ச்சி அடைகிறான்\n\nபஞ்சத்தை வெள்ளை அரசு செயற்கையாக உருவாக்கியது என்பதை அறிகிறான் எய்டன். அந்தப் பஞ்சத்தை அரசு நினைத்தால் தவிர்க்கமுடியும் என நினைத்து அதற்கு முயல்கிறான். அரசு அவனை தன் ஊழலுக்குப் பயன்படுத்திக்கொள்கிறது. எய்டன் ஐஸ்ஹவுஸில் ஒரு போராட்டத்தை உருவாக்குகிறான். அது ஒடுக்கப்படுகிறது\n\nSection::::முக்கியத்துவம்.\nஇந்நாவல் இந்தியாவின் தலித் மக்களின் எண்ணிக்கையில் நேர்பாதி செத்து அழிந்த பஞ்சத்தின் சித்திரத்தை அளிக்கிறது. ஒருபக்கம் வெள்ளையரும் மறுபக்கம் சாதிவெறியர்களும் அதற்கு பொறுப்பு என்று காட்டுகிறது. இந்தியாவின் முதல் தலித் எழுச்சியின் சித்திரமும் இந்த நாவலில் உள்ளது\n\n"}
{"id": "192372", "url": "https://ta.wikipedia.org/wiki?curid=192372", "title": "மெய்ப்பாடு (தொல்காப்பிய நெறி)", "text": "மெய்ப்பாடு (தொல்காப்பிய நெறி)\n\nமெய்யில் படுவது மெய்ப்பாடு. அதாவது உள்ளத்து உணர்ச்சிகள் உடலில் தென்படுவது மெய்ப்பாடு. தொல்காப்பியம் பொருளதிகாரத்தில் உள்ள ஒன்பது இயல்களில் ஒன்று மெய்ப்பாட்டியல். தொல்காப்பியம் காட்டும் மெய்ப்பாடுகள் எட்டு. அவை தோன்றும் இடங்கள் என்று ஒவ்வொன்றும் 4 வகைகளாகப் பகுத்துக் காட்டப்பட்டுள்ளன. அன்றியும் 32 மெய்ப்பாடுகள் வேறுபடுத்திக் காட்டப்பட்டுள்ளன. மெய்ப்பாடுகள் தோன்றும் இடங்களை உரையாசிரியர்கள் சுவை என்கின்றனர். இவை உடலின் மெய்ச்சுவைகள். அதாவது மெய்யுணர்வுகள். இவை அனைத்தும் புறப்பொருளில் தோன்றுவன.\n\nஇவையேயன்றிக் காதல் வாழ்க்கையில் காதலர்களிடையே தோன்றும் மெய்ப்பாடுகள் அவத்தை, அழிவில்-கூட்டம், ஒப்பு, ஒப்பின்மை என்னும் உணர்ச்சிகளாகக் காட்டப்பட்டுள்ளன.\n\nSection::::புறப்பொருள் மெய்ப்பாடுகள்.\nமெய்ப்பாடு எட்டு. அவை நகை, அழுகை முதலானவை.\nமெய்ப்பாடு தோன்றுமிடம் சுவை. சுவை என்பது உள்ளத்தில் தோன்றும் சுவை-உணர்ச்சி. அவை எள்ளல், இளமை முதலான 32, மற்றும் உடைமை, இன்புறல் முதலான 32 \nSection::::அகச் சுவைகள் 32.\nமேலே சொல்லப்பட்ட எட்டு வகையான மெய்ப்பாடுகளின் கூறுகள் இந்த 32 மெய்ப்பாடுகள்.\nSection::::அகப்பொருள் மெய்ப்பாடுகள்.\nSection::::அவத்தை 6.\n'வினைய நிமித்தம்' எனத் தொல்காப்பியர் குறிப்பிடும் இந்த மெய்ப்பாடுகளை உரையாசிரியர்கள் 'அவத்தை' என்னும் சொல்லால் குறிப்பிடுகின்றனர். தலைவன் முதன்முதலில் பார்க்கும்போது தலைவியிடம் தோன்றும் மெய்ப்பாடுகள் இவை.\n\nSection::::உரையாசிரியர் விரிவு.\nஅவத்தைகள் 10 என வடநூலார் கொள்வர்.\n\nவடநூலார் கூறும் மன்றல் என்னும் ஆண்-பெண் உறவுகள் எட்டு. அவற்றில் நடுவண் ஐந்திணைக்கண் வருவன ஆறு. இவற்றைத் தொல்காப்பியர் விளக்கினார். ஏனைய நான்கும் கைக்கிளைக்கும் பெருந்திணைக்கும் உரியன. ஒத்த காமத்து நிகழாது. \n\nஇந்நிகரன அவத்தை பற்றி நிகழ்ந்தனவாயின் ஏழாவது முதலாகப் பத்தாவது ஈறாகக் கூறவெனின் . ஒன்பதாவது மயக்கம்; ; ஆதலான் எனக் கூறினார் என்று கொள்க.\n\nSection::::மனம் அழிந்த தலைவியின் மெய்ப்பாடுகள்.\nகாதனுக்காகக் காத்திருக்கும்போது காதலியிடம் தோன்றும் மெய்ப்பாடுகள்\nSection::::மனம் அழியாத் தலைவியின் மெய்ப்பாடுகள் 8.\nஇது திருமணத்துக்கு முற்பட்ட வாழ்க்கையில் தோன்றும் மெய்ப்பாடுகள் என்றும், திருமணத்துக்குப் பிற்பட்ட வாழ்க்கையில் தோன்றும் மெய்ப்பாடுகள் என்றும் இருவகையாக்கித் தொகுக்கப்பட்டுள்ளது. \nSection::::திருமணத்துக்கு முந்திய களவு வாழ்க்கையில் தோன்றுவன.\nதலைவன் மனம் அழியக்கூடாது என நடந்துகொள்ளும் தலைவியிடம் தோன்றும் மெய்ப்பாடுகள் 'அழிவில் கூட்டம்' எனப்படும்.\n\n\nSection::::வாழ்வியல் மனநிலை.\nஇது திருமணத்துக்கு முன்னர், திருமணத்துக்குப் பின்னர் என்னும் இரண்டு கோணங்களில் நோக்கப்பட்டுள்ளது. \nSection::::மணப்போர் ஒப்புமை.\nவாழ்க்கையில் இணையும் ஆண் பெண் இங்குக் காட்டப்பட்டுள்ள 10 நிலைகளில் ஒத்தவர்களாக இருக்கவேண்டும் என எதிர்பார்ப்பர்.\n"}
{"id": "192373", "url": "https://ta.wikipedia.org/wiki?curid=192373", "title": "சனநாயகக் கட்சி (இலங்கை)", "text": "சனநாயகக் கட்சி (இலங்கை)\n\nசனநாயகக் கட்சி (\"Democratic Party\", ஜனநாயகக் கட்சி) இலங்கையின் ஓர் அரசியல் கட்சியாகும். இது முன்னாள் இராணுவத் தளபதி சரத் பொன்சேகாவினால் ஆரம்பிக்கப்பட்டது. இக்கட்சி 2013 மார்ச் மாதத்தில் இலங்கைத் தேர்தல் ஆணையத்தில் அரசியல் கட்சியாகப் பதிவு செய்யப்பட்டது.\n\nSection::::மாகாண சபைத் தேர்தல், 2013.\nசனநாயகக் கட்சி முதற் தடவையாக 2013 செப்டம்பர் 21 இல் நடைபெற்ற வடக்கு, வடமேற்கு, மற்றும் மத்திய மாகாணசபைத் தேர்தல்களில் தனித்துப் போட்டியிட்டது. இவற்றில் வடமேற்கு மாகாணத்தில் 46,114 வாக்குகளைப் பெற்று 3 இடங்களையும், மத்திய மாகாணத்தில் 45,239 வாக்குகளைப் பெற்று 2 இடங்களையும் கைப்பற்றியது. வடக்கு மாகாணசபைத் தேர்தலில் 170 வாக்குகளை மட்டுமே பெற்றது. எந்த இடங்களையும் கைப்பற்றவில்லை.\n\nSection::::மாகாணசபைத் தேர்தல், 2014.\n2014 இல் இடம்பெற்ற மாகாணசபைத் தேர்தல்களில் இக்கட்சி போட்டியிட்டு 12 இடங்களைக் கைப்பற்றியது. தெற்கு மாகாணசபையில் 109,032 வாக்குகளைப் பெற்று 3 இடங்களையும், மேற்கு மாகாணசபையில் 203,767 வாக்குகளைப் பெற்று 9 இடங்களையும் கைப்பற்றியது. ஊவா மாகாணசபைத் தேர்தலில் 6.076 வாக்குகளைப் பெற்று எந்த இடங்களையும் கைப்பற்றவில்லை.\n"}
{"id": "192384", "url": "https://ta.wikipedia.org/wiki?curid=192384", "title": "உலோக எக்சு கதிர் குழாய்", "text": "உலோக எக்சு கதிர் குழாய்\n\nபொதுவாக எக்சு-கதிர்க் குழாய்கள் சிறப்பு கண்ணாடியால் உருவாக்கப்படுகின்றன. அதிக வெப்பத்தினைத் தாங்கும் கண்ணாடிக் குழாய் அல்லாமல், உலோகத்தாலான குழாயின் இருபக்கத்திலும் உறுதியான கண்ணாடி பாகங்களைக் கொண்ட உலோக எக்சு-கதிர்க் குழாய்கள் (\"Metal X Ray tubes\") வடிவமைக்கப்பட்டுள்ளன. இவற்றில் எலக்ட்ரான் துப்பாக்கி மற்றும் நேர்முனைத் தட்டு உள்ள இடத்தினைச் சூழ்ந்து இருக்கிறது உலோக உருளை. மற்ற பகுதிகள் கண்ணாடியால் ஆனது.\n\nஎக்சு-கதிர்கள் பெரிலியம் சாளரம் வழியாக வெளிப்படுகிறது. அலுமினிய வடிகட்டியும் உள்ளது. இது உள்ளார்ந்த வடிகட்டிப் பண்பினை அதிகரிக்க உதவுகிறது. கண்ணாடிக் குழாயுடன் ஒப்பிடும் போது உலோகக் குழாய் அதிக இழை உமிழ்ச்சியினைக் கொடுக்கிறது. அதாவது அதிக குழாய் மின்னோட்டம் பெறமுடிகிறது.\n\nஇப்படிப்பட்ட குழாய்கள் குறைந்த கே.வி ல் அதிக குழாய் மின்னோட்டத்தினைப் பெற உதவும். குறைந்த கதிர்வீச்சுக்கால அளவினையும் பயன்படுத்த முடியும்.\n\nSection::::மேற்கோள்.\nx rayequipment for student radiographers-D.N &M.O Chesney\n"}
{"id": "192409", "url": "https://ta.wikipedia.org/wiki?curid=192409", "title": "ஆமணக்குக் குடும்பம் (தாவரவியல்)", "text": "ஆமணக்குக் குடும்பம் (தாவரவியல்)\n\nஆமணக்கு குடும்பத்தில் (இலத்தீன்:Euphorbiaceae) 300 பேரினங்களும், 7.500-க்கும் மேற்பட்ட சிற்றினங்களும் உள்ளன. ஆன்டனி என்ற பிரான்சு நாட்டு தாவரவியல் அறிஞர் விவரித்துள்ளார். உலக அளவில் இத்தாவரங்கள் பரவி இருந்தாலும், ஆப்பிரிக்காவிலும், தென் அமெரிக்காவிலும் அதிக அளவில் காணப்படுகின்றன. இக்குடும்பத் தாவரங்களுள் 70 பேரினங்களும், 450-க்கும் மேற்பட்ட சிற்றினங்களும், இந்தியாவில் உள்ளன.\n\n\n"}
{"id": "192444", "url": "https://ta.wikipedia.org/wiki?curid=192444", "title": "உசாகி சூறாவளி", "text": "உசாகி சூறாவளி\n\nஉசாகி சூறாவளி (\"Typhoon Usagi\") என்பது 2013ம் ஆண்டு வடமேற்கு பசிபிக் பெருங்கடலில் பத்தொன்பதாம் வெப்ப மண்டல நிலையில் உருவான, உலகம் முழுவதுக்குமே அதிக பயத்தை உருவாக்கிய மிகக் கடுமையான வெப்ப மண்டலச் சூறாவளி ஆகும். செப்டம்பர் 16 இல் பிலிப்பீன்சு அருகில் உருவாகி செப்டம்பர் 19 இல் அதிக வலுப்பெற்று செப்டம்பர் 21ல் பலவீனமடைந்து சீனாவின் குவாங்டாங் அருகில் கரையைக் கடந்தது.\n\nSection::::வளிமண்டலவியல் வரலாறு.\nபிலிப்பீன்சின் கிழக்கு பகுதியான லுசானில் செப்டம்பர் 15 இல், வெப்ப சலனம் அல்லது குறைந்த அழுத்த பகுதி உருவானது. இதை ஜப்பான் வானிலை ஆய்வு மையம் (JMA) ஒரு வெப்பமண்டலம் உருவாகியுள்ளதென உறுதிசெய்தது. இதனை செப்டம்பர் 16 இல் கூட்டு சூறாவளி எச்சரிக்கை மையமும் (JTWC) உறுதி செய்தது. இதற்கு முதலில் பிலிப்பீன்சின் உள்ளூர் பெயரான Odette என்று பெயர் ஒதுக்கப்பட்டது. அதே நாளில் இது வெப்பமண்டல சூறாவளியாகத் தரமுயர்த்தப்பட்டு, \"உசாகி\" (\"Usagi\") என்று பெயர் மாற்றப்பட்டது. இச்சூறாவளி 10 நிமிடத்திற்கு 205 கிமீ வேகத்தில் (125 மைல்) வீசியது. அதன்பின் செப்டம்பர் 20 ம் தேதி, உசாகி 75 கிமீ (47 மைல்) வேகத்தில் வீசியது.\n\nSection::::பாதிப்பு.\nபிலிப்பைன்ஸ் வடகிழக்கு அரோரா மாகாணத்தில் பயணிகள் படகு கவிழ்ந்து மூழ்கியதால் 20 வயதான பெண், 50 வயது மனிதன் உட்படப் பலர் காணாமல் போனார்கள். கேத்தே பசிபிக் ஏர்வேஸ் ஹொங்கொங் பன்னாட்டு வானூர்தி நிலையம் 360 விமானங்கள் 6 மணி நேரம் 21 செப்டம்பர் அன்று ரத்து செய்யப்பட்டதாக அறிவித்தது. தைவானில், 3000 க்கும் மேற்பட்ட மக்கள் வெள்ளம்-புரண்ட பகுதிகளில் பாதிக்கப்பட்டனர். மற்றும் சீனாவில் 25 பேர் இறந்ததாக சீனா அறிவித்தது.\n\n"}
{"id": "192449", "url": "https://ta.wikipedia.org/wiki?curid=192449", "title": "எல். கைலாசம்", "text": "எல். கைலாசம்\n\nவரலாற்றுப் புதின எழுத்தாளர் டாக்டர் எல். கைலாசம், சென்னை மைலாப்பூரைச் சேர்ந்தவர். இவர் மூன்றுக்கும் மேற்பட்ட வரலாற்றுப் புதினங்களையும் மட்டுமல்லாது, தணிக்கை துறை சம்பந்தமான பல ஆராய்ச்சிக் கட்டுரைகளையும் இயற்றியுள்ளார். \n\nஇவர் எழுதிய \"மலர்ச்சோலை மங்கை\" என்ற நாவல், கல்கியின் பொன்னியின் செல்வன் முன்பாக நடைபெரும் கதைக்களத்தை கொண்டது. மற்றொரு புத்தகமான \"கயல்\" எனும் நாவலை, பாண்டியர்களின் வரலாற்றை தழுவி அமைத்துள்ளார். \"மணிமகுடம்\" என்ற நாவலில் சேரநாட்டு மாமன்னர் குலசேகர ஆழ்வாரின் வாழ்க்கை சித்திரத்தை தெளிந்த நடையில் சொல்லியுள்ளார். இந்திய விடுதலை போராட்ட வீரர்களின் வாழ்க்கையை தொகுத்து \"சுதந்திர சுடர்கள்\" என்ற புத்தகத்தையும் எழுதியுள்ளார். இந்த புத்தகங்கள் வானதி பதிப்பகத்தாரால் வெளியிடப்பட்டுள்ளது. \n\nதிரு. கைலாசம் அவர்கள், அறுபதுக்கும் மேற்பட்ட சிறுகதைகளையும், கட்டுரைகளையும் எழுதியுள்ளார். \n\nஇவர் பாண்டிய நாட்டு சரித்திரத்தையும் மீனவர்களின் வாழ்வியலையும் ஆதாரமாகக் கொண்டு முத்துச்சிப்பிஎன்ற புதினத்தை எழுதியிருக்கிறார். விலாசினி மற்றும் சுதந்திர தேவி வேலு நாச்சியர் ஆகிய அவரின் புதினங்கள் சரித்திரம் படைத்தவை. கேரள சரித்திரத்தை பின்புலமாகக் கொண்டு அவர் எழுதிய REVENGE எனும் ஆங்கிலப் புதினம் புகழ்பெற்றது. \n\nஇது தவிர, பத்மவியூகம் எனும் சரித்திர புதினத்தையும், ஆடிட்டர் குமரன் என்ற புதினத்தையும், \"Exploring Misstatements,  Cluster Analysis of Financial Statement\" என்ற ஆராய்ச்சிக் கட்டுரைகளையும் எழுதிக் கொண்டிருக்கிறார்.\n\nதற்பொழுது சோழநாட்டு சரித்திரத்தை ஆதாரமாகக் கொண்டு ராஜாளி என்ற மிகப் பெரிய சரித்திர புதினத்தை எழுதிக் கொண்டிருக்கிறார். இந்தப் புத்தகம் வானதியால் வெளியிடப்படவுள்ளது\n"}
{"id": "192453", "url": "https://ta.wikipedia.org/wiki?curid=192453", "title": "கொலவை ஏரி", "text": "கொலவை ஏரி\n\nசெங்கல்பட்டு கொலவை ஏரி (\"Kolavai Lake\") செங்கல்பட்டு மாவட்டத்தில், செங்கல்பட்டு நகரில் அமைந்துள்ளது. இது இம்மாவட்டத்தின் இரண்டாவது மிகப்பெரிய ஏரியாகும். மதுராந்தகம் ஏரி முதலிடத்தில் இருக்கிறது. இந்த ஏரியானது செங்கல்பட்டு இரயில் நிலையத்தின் அருகிலேயே உள்ளது.\n\nSection::::அமைவிடம்.\nஇந்த ஏரியானது சென்னையில் இருந்து சுமார் 60 கி.மீ. தொலைவில் அமைந்திருக்கிறது. சென்னையிலிருந்து தென் தமிழகத்திற்கு செல்லும் அனைவரும் கண்டுகளிக்கும் வகையில் சாலையில் அருகிலேயே அமைந்துள்ளது. சென்னையிலிருந்து 1 மணி நேரத்தில் பேருந்தில் செல்லலாம்.\n\nSection::::போக்குவரத்து.\nஇதன் அருகில் பரனூர் மற்றும் செங்கல்பட்டு தொடர் வண்டி நிலையங்கள் அமைந்துள்ளன. இதன் வழியாக தென்தமிழகத்திற்கு செல்லும் தொடருந்துகள் அனைத்தும் இயக்கப்படுகின்றன.\n\nSection::::நிலை.\nஎப்போதும் நீர் நிறைந்து காணப்படும் இவ்வேரி தற்போது தண்ணீர் குறைந்து காணப்படுகிறது. இதற்குக் காரணம் ஏரியை ஆக்கிரமித்து கட்டிடங்களை கட்டி வருவதாலும், பலர் இதன் அருகில் தொழிற்சாலைகளைக் கட்டுவதாலும் ஆகும்.\n\nSection::::பயன்பாடு.\nசென்னையில் கோடைக் காலத்தில் ஏற்படும் தண்ணீர் பற்றாக்குறையை சமாளிக்கவும், தொழிற்சாலைகளின் தேவையை பூர்த்தி செய்யவும் இந்த ஏரியிலிருந்து தண்ணீர் எடுக்கப்படுகிறது.\n\nSection::::சுற்றுலாத்தலம்.\nஒரு சுற்றுலாத் தலமாக இந்த ஏரி விளங்குகிறது.\n"}
{"id": "192457", "url": "https://ta.wikipedia.org/wiki?curid=192457", "title": "வேத வியாச பட்டர்", "text": "வேத வியாச பட்டர்\n\nவைணவ ஆச்சாரியர்களில் முதன்மையான ஸ்ரீராமானுசரின் மாணாக்கருள் கூரத்தாழ்வரின் இளைய மகனே வேதவியாச பட்டர் எனப்படும் வியாசபட்டர் ஆவார்.\n\nSection::::பெயர் காரணம்.\nசுபகிருத் என்ற தமிழ் ஆண்டில் வைகாசி மாதம் அனுஷ நட்சத்திரம் கூடிய நாளில், இராமானுசரின் முதன்மை சீடரான கூரத்தாழ்வாரின் இளையமகனாக பிறந்தார். இவர் புகழ்மிக்க பராசர பட்டரின் இளையவர் ஆவார். இரட்டைப்பிறவிகளான இவர்களின் பிறப்பின் வரலாறு வெகு சுவையானது. ஸ்ரீரங்கத்தில் தன் வழக்கப்படி பிட்சைக்காக செல்லவேண்டிய கூரத்தாழ்வான் கொடு மழையால் வெளியில் போகமுடியாமல் இருந்தார். அவரும் அவருடைய மனைவியார் ஆண்டாளும் அன்று பட்டினி. ஆனால் அவர்கள் பக்தியுடன் போற்றி வந்த அரங்கநாதப் பெருமாள் (ஸ்ரீரங்கம் கோயிலின் மூலத்தெய்வம்) அவர்கள் பட்டினி கிடப்பதைப் பொறுக்காமல் அசரீரியாக கோயிலின் பட்டர் உத்தமநம்பி என்பவர் மூலம் அவர்களுக்கு உணவு அனுப்பி வைத்தார். அதில் மூன்றில் ஒரு பங்கை தான் உண்டு மீதி இரண்டு பங்கை தன் மனைவியான ஆண்டாளை உண்ணச் செய்தார் ஆழ்வார். காலக்கிரமத்தில் ஆண்டாள் இரு மகவை ஈன்றெடுத்தாள். இராமானுசர் தன் குருவான ஆளவந்தாருக்கு செய்துக்கொடுத்த இரண்டாம் வாக்கின்படி விஷ்ணுப்புராணம் பாடிய பராசர முனிவரின் பெயரும், பாகவதம் பாடிய வேதவியாசரின் பெயரும் விளங்குவண்ணம் கூரத்தாழ்வரின் மக்களுக்குள் முதலாமவருக்கு \"பராசர பட்டர்\" என்றும், இளையவருக்கு \"வியாசப்பட்டர்\" என்றும் பெயரிட்டார்.\n\n\nSection::::கல்வியும் தேர்ச்சியும்.\nவடமறையான எல்லா சாஸ்திரங்களையும், தென்மறையான திவ்யபிரபந்தத்தையும் தந்தையிடமிருந்தும் மற்றும் தன்னுடைய குருவான எம்பார் இடமிருந்தும் கசடறக் கற்றார். எம்பார் என்பவர் இராமானுசராலேயே துறவறம் கொடுக்கப் பெற்று, 'மந்நாதர்' என்று வடமொழியிலும் அதற்குரிய தமிழ்ச்சொல்லான 'எம்பெருமானார்' என்று தமிழிலும் பெயர் சூட்டப்பட்டவர். அத்தமிழ்ப் பெயரின் சுருக்கம் தான் 'எம்பார். ஜகந்நாத தலத்திலுள்ள புகழ்பெற்ற வைணவ மடம் இன்றும் அவர் பெயரைத் தாங்கி நிற்கின்றது.\n\nSection::::முதிர்ச்சி.\nதன் உடன்பிறப்பான பராசர பட்டர் மறைவுக்குப்பின் வேதவியாச பட்டர் தன் தமையனின் பணிகளைத் தொடர்ந்தார். ஸ்ரீபாஷ்யத்திற்கு உரை எழுதிய சுதர்சன சூரி என்றும் சுரதபிரகாசிக பட்டர் என்றும் அழைக்கப்படும் வைணவப் பெரியவர் வேதவியாச பட்டரின் மகனாவார்.\n\nSection::::தனியன்.\nபின்வரும் வடமொழி தனியன் இவரின் புகழை பகற்கிறது\n"}
{"id": "192467", "url": "https://ta.wikipedia.org/wiki?curid=192467", "title": "புலத்தேர்வி", "text": "புலத்தேர்வி\n\nபுலத்தேர்வி (Collimator) என்பது எக்சு-கதிர் குழாயில், புறக்கூண்டில் பொருத்தப்பட்டுள்ள ஓர் அமைப்பாகும். பெட்டிபோன்ற இவ் அமைப்பில் 45°யில் சாய்வான ஒரு மெல்லிய எக்சு கதிர்களை அதிகம் ஏற்காத மிகவும் நேர்த்தியான ஒரு கண்ணாடி உள்ளது. பக்கவாட்டில் ஒரு நல்ல ஒளியினைக் கொடுக்கும் மின் விளக்கும் உள்ளது. எக்சு-கதிர்களைத் தடுத்து நிறுத்தப் போதுமான கனமுடைய இரு இணை காரீயத் தகடுகள், கண்ணாடிக்குக் கீழ் உள்ளன. X அச்சில் ஓரிணையும் Y அச்சில் ஓரிணையும் தனித்தனியாக இயக்கி ஒளிப்புலத்தினை தேர்வு செய்ய முடியும். கவனமாக ஒளிப்புலமும் எக்சு கதிர் புலமும் ஒன்றாக இணைந்து இருக்குமாறு அமைக்கப்பட்டுள்ளன. இந்தப் பெட்டிபோன்ற அமைப்பிற்கு மேல் பகுதியில் அலுமினிய வடிகட்டியினைச் சொருக, சாளரத்திற்குக் கீழ் பாந்து (Slot) போன்ற அமைப்புள்ளது.\n\nதேவையானப் புல அளவுடன் கதிர் பாய்ச்சப்பட வேண்டும். தேவைக்கதிகமான புல அளவு நோயாளிக்கு தேவையற்ற கதிர் வீச்சினைக் கொடுப்பதுடன் சிதறிய கதிர்களால் படத்தின் தெளிவும் குறைக்கப்படுகிறது.\n"}
{"id": "192470", "url": "https://ta.wikipedia.org/wiki?curid=192470", "title": "எக்சு கதிர் படத்தாள் பெட்டி", "text": "எக்சு கதிர் படத்தாள் பெட்டி\n\nஎக்சு கதிர் படத்தாள் பெட்டி (Casset) என்பது கதிர்படத் துறையில் பயன்படும் ஒரு முக்கிய எளிய கருவியாகும். பல அளவு படத்தாள்களுக்கும் ஏற்ப பல அளவுகளில் இப்பெட்டிகள் உள்ளன. பெட்டியின் அடிப்பகுதி மெல்லிய காரீயத் தகட்டால் ஆனது. இது எக்சு-கதிர்களைக் கடத்தாது. மேல்பகுதி நெகிழியால் ஆனது. இது எளிதில் எக்சு கதிர்களைக் கடத்தும். பெட்டியினுள் இருபக்கமும் மென்மையான நுரைபொருளாலான (Foam) அட்டைகள் ஒட்டப்பட்டுள்ளன. இவைகளின் மீது, பக்கத்திற்கு ஒன்றாக இரு வலுஊட்டும் திரைகள் (Intensifying screen) வைக்கப்பட்டுள்ளன. படத்தாளைப் பெட்டியினுள் வைத்து மூடினால், வலுஊட்டும் திரைகள் படத்தாளினைச் சீராக முழுதும் அழுத்தி வைக்கின்றன. இந்த பெட்டி நோயாளியின் மேசையின் கீழ் வைத்து நிலைபெறச் செய்ய முடியும். \n\nபடத்தாளினை இப்பெட்டியில் வைத்தே கதிர்வீச்சு கதிர்படம் எடுக்கப்படுகிறது. இப்பெட்டி சதாரண ஒளிக் கசிவின்றி உள்ளது.\n"}
{"id": "192498", "url": "https://ta.wikipedia.org/wiki?curid=192498", "title": "எல்பின்சுடோன்", "text": "எல்பின்சுடோன்\n\nஎல்பின்சுடோன்(ஆங்கிலம்:Elphinstone, Mount stuart) (6 அக்டோபர் 1779 - 20 நவம்பர் 1859) எடின்பரோவில் கல்வி பயின்றார். 1795 இல் வங்காளச் சிவில் அதிகார வர்க்கத்தில் வேலையை எற்றுப் பிறகு, 1804 இல் நாகபுரியிலும், 1811 இல் பூனாவிலும் சுதானிகராகா நியமிக்கப் பட்டார். 1817 இல் பேசுவா ஆங்கிலேயரோடு போர் தொடங்கியபோது, கர்க்கீ(Kirkee) என்னும் இடத்தில், இவர் தலைமை ஏற்று, அப்போரை நடத்தி, வெற்றி பெற்றார். ஆங்கிலேயர் பேசுவாவை பதவியில் இருந்து விலக்கி, 'பேசுவா' ஆட்சி புரிந்த பகுதிகளைக் கைப்பற்றினர். பின்னர், எல்பின்சுடோன் ஆணையராக இருந்து, அப்பகுதிகளைச் செம்மையாக ஆண்டார்.\n1819 முதல் 1827 வரை மும்பையின் துணைநிலை ஆளுநர்(lieutenant governer) பதவியில் திறம்பட செயலாற்றினார். அக்காலத்தில் இவர், எல்பின்சுடன் சட்டத்தை (Elphinstone code) வகுத்தார். இவர் இந்தியாவில் அரசாங்கக் கல்வி வளர்ச்சியை நன்கு திட்டமிட்டு வளர்த்தார். இந்தியர் இவரைப் பாராட்டி, இவர் பெயரால்உ ஒரு கல்லூரியை நிறுவினர். ஐரோப்பியர் இவரது உருவச்சிலையை மும்பையில் அமைத்தனர். 1829 இல் இவர் இங்கிலாந்து திரும்பினர். இம்முறை, இவர் பொதுஆளுநர் (Governer general) பதவியை மறுத்தார். \"காபுல் இராச்சிய வரலாறு\", \"இந்திய வரலாறு\", \"கிழக்கில் பிரித்தானிய செல்வாக்கு எழு\"ச்சி என்பன இவர் எழுதிய நூல்கள் ஆகும். இவர் எழுதிய இந்திய வரலாறு சிறந்த ஆவாண நூல்களாகக் கருதப்படுகிறது.\n\nஇவர் பெயரால் ஆசுத்திரேலியா நாட்டில் ஒரு நகரம் உருவாக்கப்பட்டது. இலண்டனில் புனிதர் பவுல் தேவாலயத்தில்( St Paul's Cathedral) ஒரு சிலை இவருக்கு வைத்துள்ளனர்.\n\n"}
{"id": "192504", "url": "https://ta.wikipedia.org/wiki?curid=192504", "title": "குத்துக்கோட்டுச் சோதனை", "text": "குத்துக்கோட்டுச் சோதனை\n\nகணிதத்தில் குத்துக்கோட்டுச் சோதனை, (\"vertical line test\") தரப்பட்ட ஒரு வளைவரையானது கார்ட்டீசியன் தளத்தின் \"x\" , \"y\" அச்சுக்களை முறையே தனது ஆட்களம் மற்றும் இணையாட்களமாகக் கொண்டதொரு சார்பின் வரைபடமா என்பதைத் தீர்மானிக்கப் பயன்படுத்தப்படுகிறது.\n\nஒரு சார்பின் ஒவ்வொரு உள்ளீட்டிற்கும் ஒரேயொரு வெளியீடுதான் இருக்கமுடியும் என்பதால் சார்பினைக் கார்ட்டீசியன் தளத்தில் குறிக்கும்போது அச்சார்பின் ஒவ்வொரு \"x\" மதிப்பிற்கும் ஒரேயொரு \"y\" மதிப்பு மட்டுமே இருக்க முடியும். இதனை அடிப்படையாகக் கொண்டு குத்துக்கோட்டுச் சோதனை உருவாக்கப்பட்டுள்ளது.\n\nவரைபடம் மூலமாக குத்துக்கோட்டுச் சோதனையைச் செய்வதற்கு ஒரு நேர்செங்குத்தான அளவுகோலை \"x\" இன் மேல் அதன் ஒரு ஓரத்திலிருந்து மற்றொரு ஓரத்திற்கு நகர்த்த வேண்டும். நகர்த்தும் போது அளவுகோல் எந்நிலையிலும் \"y\" அச்சுக்கு இணையாக இருக்குமாறு பார்த்துக் கொள்ளவேண்டும். இவ்வாறு அளவுகோலை நகர்த்தும்பொழுது ஏதேனுமொரு \"x\" மதிப்பிற்கு வளைவரையானது அளவுகோலை ஒரேயொரு முறை மட்டுமே சந்தித்தால் அவ் வளைவரை ஒரு சார்பின் வரைபடமாக இருக்கும். மாறாக ஏதேனுமொரு \"x\" மதிப்பிற்கு வளைவரையானது அளவுகோலை ஒன்றுக்கு மேற்பட்ட தடவைகள் சந்திக்குமேயானால் அவ் வளைவரை ஒரு சார்பின் வரைபடமாக இருக்க முடியாது.\n\n\n"}
{"id": "192530", "url": "https://ta.wikipedia.org/wiki?curid=192530", "title": "இமயமலையின் சிகரங்கள் மற்றும் கணவாய்கள் பட்டியல்", "text": "இமயமலையின் சிகரங்கள் மற்றும் கணவாய்கள் பட்டியல்\n\nஇமயமலையின் சிகரங்கள் (Himalayan peaks) மற்றும் கணவாய்களின் பட்டியல்.இமயமலையில் 14 சிகரங்கள் 8000 மீட்டருக்கும் உயரமானவை.\n"}
{"id": "192536", "url": "https://ta.wikipedia.org/wiki?curid=192536", "title": "பால் கறக்கும் எந்திரம்", "text": "பால் கறக்கும் எந்திரம்\n\nபால் கறக்கும் எந்திரம் (ஆங்கிலம்:Milking Machine) பாலுக்காக வளர்க்கப்படும் கால்நடைகளில், பாலை கறக்க பயன்படுத்தப்படும் கருவியை, இவ்விதம் அழைப்பர். அதிக கால்நடைகளில் பாலைக் கறக்கவும், பால் கறக்கும் திறனுள்ளவர்கள் தமிழகத்தில் குறைவாக இருப்பதாலும், இக்கருவியின் பயன்பாடு, தமிழகத்தில் அதிகரித்து வருகிறது. ஒரு நிமிடத்தில் 1.5 முதல் 2 லிட்டர் வரை பாலை, இதன் மூலம் கறக்க இயலும். \n\nSection::::பயன்பாட்டு வரைமுறைகள்.\nவெற்றிடத்தைப் பயன்படத்தி சிறிய கால்வாய்வழியே, காம்பிலிருந்து பாலை சுரக்கச் செய்து, சேகரிக்கும் பாத்திரத்தில் சேர்த்துவிடுகிறது. மேலும் இது காம்புகளை பிடித்து விடுவதால், பாலும், இரத்தமும் ஒரிடத்தில் குவியாமல் சீராகப் பரவியிருக்கச் செய்கிறது. ஆனால் மடியில் எவ்வித வெடிப்புகளோ, காயங்களோ இருக்கக்கூடாது. எருமை, பசுமாடுகளுக்கு ஏற்ப, இதன் வகைகளைப் பயன்படுத்த வேண்டும். தேவையான பயிற்சியைப் பெற்றே, இக்கருவியை பயன்படுத்த வேண்டும். நோய்காலங்களில் இதனை பயன்படுத்தக்கூடாது. \n\nSection::::பயன்கள்.\nஎங்கு வேண்டுமானாலும் எடுத்துச் செல்லும் வண்ணம் வடிவமைப்பை உடையது. அதிக அளவில் மின்சாரத்தைப் பயன்படுத்துவதில்லை. கையாள்வது எளிது. மடியில் உள்ள பால் முழுவதையும் கறக்கக்கூடியது. அதோடு இக்கருவியில் கறக்கும்போது, கன்று குடிப்பது போலவே இருப்பதோடு, பால்மடியில் வலியும் ஏற்படுத்துவதில்லை. பால் வீணாகாமல் தடுக்கப்படுகிறது. காம்பில் கருவியின் அளவீடு 352 மி.மீ. மெர்குரி;எருமைகளுக்கு 400 மி.மீ. மெர்குரி என வேறுபடுகிறது. கைபடாமல் பால் வருவதால், கெட்டுபோகும் நேரம், கையால் கரக்கும் செயலோடு ஒப்பிடும் போது, மிகவும் குறைவு ஆகும்.\n\nSection::::எல்லைகள்.\nபண்ணையின் பால் கறக்கும் கொட்டில், இக்கருவியை பயன்படுத்துவதற்காக, அதன் அமைப்பை மாற்றி அமைக்கவேண்டும். பால் எந்திரத்தின் கடிக்கும் திறன், அதன் வெற்றிட அளவு மற்றும் துடிப்பு அளவைப் பொறுத்தது.ஒவ்வொரு காம்பிலும் செயல்படும். எடை மற்றும் அழுத்த அளவு ஒரே அளவாக இருக்கவேண்டும். அப்போது தான் கறக்கும் பாலின் அளவு சீராக இருக்கும். எனவே காம்புகளில் பொருத்தும் போது எல்லாவற்றிலும் எடை மற்றும் பிடிப்பு சரியாக உள்ளதா என்று பார்த்துக் கொள்ளவேண்டும்.\n\nகால்நடைகளின் சிறுவயது முதலே, இக்கருவியினால் பால்கறப்பிற்கு பழக்க வேண்டும். கையால் கறப்பிற்கு பழகிய கால்நடைகளில், இக்கருவியை பயன்படுத்த இயலாது எனலாம். குறிப்பாக, எருமையை நன்கு பழக்கப்படுத்த வேண்டும். எருமை பயந்தாலோ, சரியாகப் பொருத்தாமல் விட்டாலோ, வலி ஏற்பட்டாலோ எருமையானது பாலை விடாமல் அடக்கி வைத்துக் கொள்வதால், உற்பத்திக் குறைய வாய்ப்புள்ளது.\n\nசினை மாடுகள், வெப்பமான இக்கருவியைக் கொண்டு, பால் கறப்பதை விரும்புவதில்லை. ஏனெனில், அதன் சிறு இரைச்சல், ஒரு சில கால்நடைகளுக்குப் பிடிக்காமல் போகலாம். இது போன்ற நிலைகளில், முதலில் கையினால் பீய்ச்சவேண்டும். அப்பொழுது அருகில் இரைச்சலிடும் இக்கருவியை வைத்துக்கொண்டால், இவ்வொலிக்கு பழகி விடும். நாளடைவில், இக்கருவியைப் பயன்படுத்துவதில் தடைஏற்படாது.\n"}
{"id": "192544", "url": "https://ta.wikipedia.org/wiki?curid=192544", "title": "ச. பெனடித்து", "text": "ச. பெனடித்து\n\nச. பெனடித்து எனும் ஆசிநாதன் ஈழத்து ஓவியர். பென் என்ற புனைபெயரில் வரைந்தவர். முழுநேர ஓவியராக வாழ்ந்து வந்த இவர் வணிகமுறை ஓவியம் வரைவதில் பெரிதும் ஈடுபாடு கொண்டிருந்தவர். ஓவியர் மாற்கு வின் ஆசிரியர். இவர் வணிகமுறை ஓவியர்களாக இருந்த பலருக்கு ஓவியஆசிரியராக இருந்திருக்கிறார். மனிதஉருவரைகளையே பெரும்பாலும் வரைந்த இவர் ரேகைச் சித்திரங்களை வரைவதிலும் வல்லவர். கற்காலக் கலையுஞ் சுவையும் என்ற இவரால் எழுதப்பெற்ற நூல் 1959 இல் ஈழக்கலைமன்ற வெளியீடாக வெளிவந்தது.\n\nSection::::வாழ்க்கைக் குறிப்பு.\nஇவரது வாழ்க்கைக் குறிப்புகள் பற்றி எதுவும் அறியமுடியாததாகவே உள்ளது. ஓவியக்கலைக்கு யாழ்ப்பாணத்தவர் ஆதரவு தராதவர்கள் என்றும், ஓவியம் வரைதலை முழுநேரத் தொழிலாகக் கொண்டு யாழ்ப்பாணத்தில் வாழ முடியாதென்றும் மனம் நொந்தவர். தென்இந்தியாவுக்கு இடம்பெயர்ந்து அங்கேயே காலமானார்.\n\nSection::::ஓவியங்கள்.\nஇவர் பெருந்தொகையான ஓவியங்களை வரைந்துள்ளார். அவைகள் பேணிப்பாதுகாக்கப்படாத காரணத்தால் அழிந்து போயின.\n\n\n"}
{"id": "192553", "url": "https://ta.wikipedia.org/wiki?curid=192553", "title": "கிடைக்கோட்டுச் சோதனை", "text": "கிடைக்கோட்டுச் சோதனை\n\nகணிதத்தில் கிடைக்கோட்டுச் சோதனை (\"horizontal line test\") ஒரு சார்பை உள்ளிடு கோப்பா இல்லையா (ஒன்றுக்கு-ஒன்று சார்பு) என்றறியப் பயன்படுத்தப்படுகிறது. \n\nஒரு சார்பு உள்ளிடுகோப்பாக இருந்தால் அதன் வீச்சின் ஒவ்வொரு உறுப்பிற்கும் அதன் ஆட்களத்தில் ஒரேயொரு முன்னுரு மட்டுமே இருக்கும். \n\nகார்ட்டீசியன் தளத்தில் வரையப்பட்டுள்ள ஒரு வளைவரையானது ஒரு உள்ளிடுகோப்பின் வரைபடமா என்று சோதிப்பதற்கு, \"x\" அச்சுக்கு இணையாக அத் தளத்தில் வரையப்படும் ஒரு கிடைக்கோடு (formula_1) பயன்படுத்தப்படுகிறது. வளைவரையை அக்கிடைக்கோடு ஒரேயொரு புள்ளியில் மட்டுமே சந்தித்தால் அவ் வளைவரை ஒரு உள்ளிடுகோப்பின் வரைபடமாகும்; மாறாக, ஒன்றுக்கு மேற்பட்ட புள்ளிகளில் சந்திக்குமானால், அது ஒரு உள்ளிடுகோப்பாக இருக்க முடியாது.\n\n"}
{"id": "192554", "url": "https://ta.wikipedia.org/wiki?curid=192554", "title": "பானிகால் கணவாய்", "text": "பானிகால் கணவாய்\n\nபானிகால் கணவாய் (\"Banihal Pass\" தேவநாகரி: बनिहाल दर्रा) பிர் பாஞ்சல் மலைத்தொடரில் அமைந்துள்ளது. இது 2,832 மீட்டர் (9,291 அடி உயரம்) உயரத்தில் அமைந்துள்ளது. இம்மலைத்தொடர் காசுமீர் மாநிலத்திற்கும் காசுமீர் பள்ளத்தாக்கிற்கும் இடையே அமைந்துள்ளது.காசுமீரி மொழியில் பானிகால் என்பதற்கு பனிப்புயல் என்று பொருளாகும் .\n\nகுளிர்காலங்களில் இம்மலைத்தொடரானது பனிமூடி இருக்கும். ஜம்முவிலிருந்து ஸ்ரீநகருக்கு பானிகால் கணவாய் வழியாகச் செல்லும் சாலை 1958 வரை பயன்பாட்டில் இருந்தது. அதன் பின்னர் ஜவகர் குகை வடிவமைக்கப்பட்டதும் இப்பாதையானது உபயோகத்தில் இல்லை.\n"}
{"id": "192555", "url": "https://ta.wikipedia.org/wiki?curid=192555", "title": "ஸோஜி லா கணவாய்", "text": "ஸோஜி லா கணவாய்\n\nஸோஜி லா (இந்தி:ज़ोजि ला அல்லது ज़ोजि दर्रा) இந்தியாவின் காசுமீர் மாநிலத்தில் அமைந்துள்ள ஓர் கணவாய் ஆகும். காசுமீரிலிருந்து லே செல்லும் இந்திய தேசிய நெடுஞ்சாலை இதன் வழியாகச் செல்கிறது. இது 9 கிலோமீட்டர் நீளமுடையது. பனிப்பொழிவு அதிகமாக இருக்கும் காலங்களில் இந்திய எல்லைப்புற சாலைகள் அமைப்பால் இந்தச் சாலையானது அடிக்கடி மூடப்படும். 1947 இந்திய பாகிஸ்தான் போரின் போது இந்தக் கணவாயானது பாகிஸ்தானால் கைப்பற்றப்பட்டது. பின்னர் நவம்பர் 1 ம் தேதி மீண்டும் இந்தியப்படைகளின் வசம் வந்தது.\n"}
{"id": "192557", "url": "https://ta.wikipedia.org/wiki?curid=192557", "title": "மோகன் கணவாய்", "text": "மோகன் கணவாய்\n\nமோகன் கணவாய் (\"Mohan Pass\") என்பது சிவாலிக் மலைத்தொடரில் உள்ள முதன்மையான கணவாய் ஆகும். இது இமயமலைத் தொடரில் சிக்கிம் மாநிலத்தை நோக்கிச் செல்கிறது. உத்திரப்பிரதேசத்தின் சகாரன்பூரிலிருந்து உத்தரகாண்டின் மலைவாசலான முசோரி வரை செல்லும் சாலை இதன் வழியாகச் செல்கிறது.\n"}
{"id": "192558", "url": "https://ta.wikipedia.org/wiki?curid=192558", "title": "அர்னிகோ ராஜ்மார்க் கண‌வாய்", "text": "அர்னிகோ ராஜ்மார்க் கண‌வாய்\n\nஅர்னிகோ ராஜ்மார்க் கண‌வாய் (Araniko Highway) காத்மண்டுவையும் காத்மண்டு பள்ளத்தாக்கையும் இணைக்கிறது. நேபாளத்தின் அபாயகரமான சரிவுகள் கொண்ட பாதையாக இது கருதப்படுகிறது. சீன-நேபாள‌ நட்புப்பாலம் இதை சீன நெடுஞ்சாலையான 318 உடன் இணைக்கிறது. இது 1585 மீட்டர் உயரத்தில் இருக்கிறது. இது இந்திராவதி மற்றும் சன்கோசி ஆகிய நதிகளைக் கொண்டுள்ளது. இந்தக் கணவாயானது சீனாவுடன் இணைகிறது. ஆனாலும் இதன் மூலம் முக்கியப் போக்குவரத்து எதுவும் நடப்பதில்லை.\nSection::::இதையும் பார்க்கவும்.\nசீன இந்திய நட்புப் பாதை\n"}
{"id": "192579", "url": "https://ta.wikipedia.org/wiki?curid=192579", "title": "2013 பாகிஸ்தான் நிலநடுக்கம்", "text": "2013 பாகிஸ்தான் நிலநடுக்கம்\n\n2013 பாகிஸ்தான் நிலநடுக்கம் என்பது M 7.7 என்ற அளவில், 66 கிலோ மீட்டர் அளவில் நிலநடுக்க மையம் கொண்டு பலுசிஸ்தானின் அவரான் பகுதியில் ஏற்பட்ட நிலநடுக்கம் ஆகும். இதில் குறைந்தது 370 பேர் உயிரிழந்தனர்.\n\nSection::::நிலநடுக்கம் பற்றிய தகவல்கள்.\nஅமெரிக்க புவியியல் ஆய்வு அமைப்பு நிலநடுக்கம் 24 செப்டம்பர் 2013 அன்று 11:29:48 UTC என்ற நேரத்தில் 27.000°N, 65.514°E என்ற இடத்தில் நடைபெற்றதாக அறிவித்தது. இந்நிலநடுக்கமானது ஆழத்தில் ஏற்பட்டது. பாகிஸ்தானின் தேசிய நிலநடுக்க ஆய்வு மையம் M 7.7 அளவில் 16:29:49  பா.தி.நே (UTC+5:00) என்ற நேரத்தில் 27.09°N, 65.61°E என்ற இடத்தில் 10 கிமீ ஆழத்தில் ஏற்பட்டதாக அறிவித்தது. இந்நிலநடுக்கம் கிட்டத்தட்ட ஒரு நிமிடம் நீடித்ததாகவும் கராச்சி, ஐதராபாத், இஸ்லாமாபாத், லர்கானா, லாகூர் ஆகிய நகரங்களில் உள்ளோர் கூறப்படுகிறது. இந்த நடுக்கம் இந்தியாவின் டெல்லி|டெல்லியிலும்]] உணரப்பட்டது. சில கட்டங்கள் ஆடின. மேலும், மஸ்கட், ஓமன்—இந்நகரங்கள் நிலநடுக்க மையத்திலிருந்து 800 கிமீ தொலைவிலிருந்தும் அங்கும் மிதமான அதிர்வுகள் உணரப்பட்டன.\n\nSection::::விளைவுகள்.\nஇந்நிலநடுக்கத்தால் 370 பேர் உயிரிழந்தனர். நூற்றுக்கும் மேற்பட்டோர் காயமடைந்தனர். அமெரிக்க புவியியல் ஆய்வு மையத்தின் PAGER அறிக்கைபடி, சிவப்பு நிற எச்சரிக்கை தரப்பட்டது (அதாவது 1,000 முதல் 10,000 இறப்புகள் ஏற்பட 35% வாய்ப்பிருக்கிறது; 10,000 முதல் 1,00,000 வரை உயிரிழப்பு ஏற்பட 27% வாய்ப்பிருக்கிறது) ஆரஞ்சு நிற பொருளாதார எச்சரிக்கையும் தரப்பட்டது. (அதாவது US$100 மில்லியன்-$1 பில்லியன் வரை இழப்பு ஏற்பட 35% வாய்ப்பிருக்கிறது; US$1-10 பில்லியன் வரை இழப்பு ஏற்பட 26% வாய்ப்பிருக்கிறது.) இந்த நிலநடுக்கத்தால் கவடார் நகரின்dsghhffchh கரையிலிருந்து 1.0 கிமீ தொலைவில் புதிய தீவு கடலில் தோன்றியுள்ளது. \n"}
{"id": "192587", "url": "https://ta.wikipedia.org/wiki?curid=192587", "title": "தோரோங் லா கணவாய்", "text": "தோரோங் லா கணவாய்\n\nதோரோங் லா (Thorong La) கணவாய் 5,416 மீட்டர்கள் (17,769 அடிகள் ) உயரத்தில் இமயமலைத் தொடரில் நேபாளம் பகுதியில் அமைந்துள்ளது. இது மனாங் என்ற கிராமத்தை ரானிபெளவா என்ர கிராமத்தோடு இணைக்கிறது. இந்தக் கணவாய் உள்ளூர் வணிகர்கள் அடிக்கடி பயன்படுத்தும் பாதையாகும்.\n\nSection::::காலநிலை.\nஇதன் மேற்குப் பக்கம் கிழக்குப் பக்கத்தைவிட வறட்சியாகவே காணப்படும். மேற்குப் பகுதியில் இயற்கையாய் வளரும் தாவரங்கள் எதுவும் இல்லை. ஆனால் கிழக்குப் பகுதியான மனாங் கிராமத்தில் தாவரங்கள் வளருவதற்கான சூழல் நிலவுகிறது.\n\nSection::::சுற்றுலா.\nஅன்னபூர்ணா 1 பகுதியின் உயரமான இடம் இதுவாகும். இங்கு மலையேறம் செய்பவர்கள் அதிகம் வருகின்றனர். மார்ச், ஏப்ரல் மற்றும் அக்டோபர், நவம்பர் மாதங்களில் மலையேறுவதற்கான சாதகமான சூழ்நிலை நிலவுகிறது. குளிர்காலத்தில் இந்த இடத்தைக் கடப்பது அபாயகரமான ஒன்று. அதிகமான சுற்றுலாப் பயணிகள் கிழக்கிலிருந்து மேற்கு நோக்கி இஃதக் கணவாயைக் கடக்கின்றனர். ஏனெனில் அதுதாம் எளிமையானதும் பாதுகாப்பானதும் ஆகும். அக்டோபர் மற்றும் நவம்பர் மாதங்களில் மலையேறச் செல்பவர்கள் இதை சூரிய உதயத்திற்கு 5 மணிநேரம் முன்பாகவே கடக்கின்றனர். ஏனெனில் இந்த மாதங்களில் சூரிய உதயத்திற்குப் பின் கடுமையான காற்று வீசுகிறது.\n"}
{"id": "192589", "url": "https://ta.wikipedia.org/wiki?curid=192589", "title": "கேந்திரிய வித்யாலயா", "text": "கேந்திரிய வித்யாலயா\n\nகேந்திரிய வித்யாலயா என்பது இந்திய நடுவணரசின் மனிதவள மேம்பாட்டு அமைச்சகத்தால் நிருவகிக்கப்படும் பள்ளிக் கல்வி அமைப்பாகும். இது இந்தியாவில் மட்டுமின்றி காத்மாண்டு, மாஸ்கோ, டெஹ்ரான் ஆகிய இடங்களிலும் செயல்படுகிறது.\n\nஅனைத்து கே.வி. பள்ளிகளிலும் நடுவண் இடைநிலைக் கல்வி வாரியத்தின் பாடமுறையும் பயிற்றுவித்தல் திட்டமும் பின்பற்றப்படுவதால் நடுவணரசு ஊழியர்கள் இடமாற்றம் பெறும் போது குழந்தைகளின் கல்வியில் சிக்கல் நேர்வதில்லை. மொத்தமாக 1,094 பள்ளிகள் இந்தியாவிலும் 3 பள்ளிகள் அயல் நாட்டிலும் செயல்பட்டுக்கொண்டு உள்ளன. இக்கல்வி அமைப்பானது உலகளாவிய சங்கிலித்தொடர் பள்ளிகளில் முதன்மையானது.\n"}
{"id": "192591", "url": "https://ta.wikipedia.org/wiki?curid=192591", "title": "காரட் அல்வா", "text": "காரட் அல்வா\n\nகாரட் அல்வா என்பது இந்தியா-பாகிஸ்தானின் பஞ்சாப் பகுதியைத் தாயகமாகக் கொண்ட ஓர் இனிப்புணவு. இது விழாக்காலங்களில் பரிமாறப்படும் முக்கிய உணவாகும். 300 கிராம் காரட் அல்வா 268 கலோரிகளை அளிக்க வல்லது.\n"}
{"id": "192593", "url": "https://ta.wikipedia.org/wiki?curid=192593", "title": "நிலவிளக்கு", "text": "நிலவிளக்கு\n\nநிலவிளக்கு என்பது கேரளத்து வீடுகளிலும் வழிபாட்டிடங்களிலும் ஒளியேற்றப் பயன்படுத்தப்படும் விளக்காகும். இது தமிழ்நாட்டில் புழக்கத்தில் உள்ள குத்துவிளக்கை விட அளவில் பெரியது. வடிவில் வேறுபட்டது.\n\nமாடத்தில் வைக்கப்படும் மாடவிளக்கு, தொங்கவிடப்படும் சரவிளக்குகள் போலன்றி இது நிலத்தில் வைக்கப்படுவதால் நிலவிளக்கு எனப்பெயர் பெற்றது. கேரளம் மற்றும் தமிழ்நாட்டின் கன்னியாகுமரி மாவட்டத்தில் நிலவிளக்கு பயன்பாட்டில் உள்ளது. உரோமன் கத்தோலிக்க கிறித்தவர்கள் சிலுவை சின்னமுள்ள நிலவிளக்கைப் பயன்படுத்துவர்.\n"}
{"id": "192600", "url": "https://ta.wikipedia.org/wiki?curid=192600", "title": "முதன்மைத் தடுப்பரண்", "text": "முதன்மைத் தடுப்பரண்\n\nஅயனியாக்கும் பண்புடைய எக்சு காமா கதிர்கள் உயிருக்கு ஊறு விளைவிக்க வல்லன..அவ்வாறான கதிர்களிலிருச்து கதிரியல் துறையில் பணிபுரியும் பணியாளர்களையும் நோயாளிகளையும் பொதுமக்களையும் பாதுகாக்க வேண்டியதாக உள்ளது.கதிர்மூலத்திலிருந்து வெளிப்படும் கதிர்கள் முதன்மைக் கதிர்கள் என அறியப்படுகின்றன. நோயாளிகளிடமிருந்து அல்லது முதன்மைக் கதிர் பிற பொருட்களில் விழுந்து அப்பொருளிலிருந்து வெளிப்படும் கதிர்கள் துணைக்கதிர்கள் அல்லது இரண்டாந்தரக் கதிர்கள் எனப்படுகின்றன. முதன்மைத் தடுப்பரண் ( Primary barrier) என்பது கதிர்வீச்சு மூலத்திலிருந்து வெளிப்படும் கதிர்களைத் தடுத்து நிறுத்தப் பயன்படும் தடுப்புச் சுவர் அல்லது சேமிப்புக் கலங்களின் சுவரின் கன அளவாகும். தொலைக் கதிர்மருத்துவ துறையில்,முதன்மைக் கதிர்களைத் தடுக்க அறைச் சுவரின் கனம் ஒரு மீட்டரைவிடக் கூடுதலாக இருக்கிறது. இது கதிர் மூலத்ததின் வலிவைப் பொறுத்திருக்கிறது.இது முதன்மைத் தடுப்பரணாகும்.\n\n\"'துணைக் காப்பரண்\" (secondary barrier) நோயாளியிடமிருந்து வெளிப்படும் சிதறிய கதிர்களைத் தடுத்து நிறுத்தப் போதுமான கனமுடையதாக இருத்தல் வேண்டும். சிதறிய கதிர்களின் செறிவு, முதன்மைக் கதிரின் செறிவில் ஒரு விழுக்காட்டை விடவும் குறைவாகவே உள்ளது. எனவே துணைக் காப்பரணின் சுவர் கனம் குறைவாக இருந்தாலே போதுமானது.\n\nBARC-notes\n"}
{"id": "192602", "url": "https://ta.wikipedia.org/wiki?curid=192602", "title": "காஃபி குடும்பம் (தாவரவியல்)", "text": "காஃபி குடும்பம் (தாவரவியல்)\n\nகாஃபி குடும்பம் (தாவரவியல்) என்பது (:Rubiaceae) பூக்கும் தாவரங்களிலுள்ள ஒரு பெரிய குடும்பம் ஆகும். இக்குடும்பத்தில் 611 பேரினங்களும், அவற்றினுள் ஏறத்தாழ 13,100 இனங்களும் உள்ளன. பூக்கும் தாவரங்களில் உள்ள சிற்றினங்களின் எண்ணிக்கை அடிப்படையில், இது நான்காவது பெரிய குடும்பமாகும். பேரின எண்ணிக்கையினை வைத்துப் பார்க்கும் போது, ஐந்தாவது இடத்தினைப் பெறுகிறது. இலத்தீனிய சொல்லான 'ரூபர்' ( ruber), என்பதற்கு சிவப்பு என்று பொருள். அச்சொல்லும், ஒரு பூண்டு வகை செடியின்(madder) பெயரும் இணைந்து, இப்பெயர் தோன்றியது என்பர். 1789 ஆம் ஆண்டில், முதன் முதலாக, ஆன்டனி (Antoine Laurent de Jussieu) என்பவர், இக்குடும்பத்தின் விவரங்களை எடுத்துரைத்தார். அன்டார்டிகாக் கண்டத்தைத் தவிர, உலகின் பிற கண்டங்களில், இத்தாவரங்கள் காணப்படுகிறது. இக்குடும்பத்தில், உயிரியற் பல்வகைமை நிறைந்து காணப்படுகிறது. இக்குடும்பத் தாவரங்களுள் 76 பேரினங்களும், 274-க்கும் மேற்பட்ட சிற்றினங்களும் இந்தியாவில் உள்ளன.\n\n"}
{"id": "192608", "url": "https://ta.wikipedia.org/wiki?curid=192608", "title": "ஆன்மீகப் பயணத்தின் இனிய நினைவுப்பகிர்வு", "text": "ஆன்மீகப் பயணத்தின் இனிய நினைவுப்பகிர்வு\n\nஆன்மீகப் பயணத்தின் இனிய நினைவுப்பகிர்வு 30 கட்டுரைகளை உள்ளடக்கிய தொகுப்பு நூலாகும். இந்நூலில் இலங்கையிலும், இந்தியாவிலும் தான் தரிசித்த திருத்தலங்கள், திருத்தலங்களை நோக்கிய பயண அனுபவங்கள், அதையொட்டிய மனக்கருத்துக்கள், வாழ்க்கை வரலாறுகள் போன்றவற்றை நூலாசிரியர் இராஜேஸ்வரி பாலசுப்பிரமணியம் பதிந்துள்ளார்.\n\nSection::::நூலாசிரியர்.\nநூலாசிரியர் இராஜேஸ்வரி பாலசுப்பிரமணியம் ஆன்மீகத் துறையில் மிகுந்த ஆர்வம் உள்ளவர். ஆத்தியடி பருத்தித்துறையைப் பிறப்பிடமாகக் கொண்டவர். புலம் பெயர்ந்து அவுஸ்திரேலியாவில் வாழ்பவர். Tamil seniors social club, Mill park இல் முக்கிய உறுப்பினர்.\n\n\n\n"}
{"id": "192611", "url": "https://ta.wikipedia.org/wiki?curid=192611", "title": "ஜம்மு காஷ்மீர் சுற்றுலா", "text": "ஜம்மு காஷ்மீர் சுற்றுலா\n\nஜம்மு காஷ்மீர் இந்தியாவின் வடகோடியில் இருக்கும் மாநிலம் ஆகும். 17 ஆம் நூற்றாண்டில் முகலாய மன்னர் ஜகாங்கீர் காஷ்மீர் பள்ளத்தாக்கிற்கு வந்த போது , உலகில் சொர்க்கம் என்று ஒன்றும் எங்காவது இருக்குமானால் அது இதுதான் என தால் ஏரியில் இருக்கும் போது சொன்னாராம்.இது ஒரு முக்கியமான சுற்றுலாத்தலம். காஷ்மீர் , ஶ்ரீநகர் , குல்மார்க் , முகலாயர் தோட்டம் , பாகல்ஹாம் , ஜம்மு மற்றும் லடாக் ஆகியவை முக்கியமான இடங்கள். இவற்றில் சில இடங்களைப் பார்க்க வெளிநாட்டினர் இந்திய அரசிடம் அனுமதி பெற வேண்டும்.\n\nSection::::மொழி.\nகாஷ்மீரின் அலுவல் மொழி உருது ஆகும்.ஆனால் இங்கு முக்கியமான மொழி காஷ்மீரி ஆகும்.பெரும்பாலானோர் பேசும் மொழியாக இந்தியும் இருக்கிறது.\n\nSection::::செல்லும் விதம்.\nவிமானம் மூலம்\n\nஜம்மு , ஶ்ரீநகர் மற்றும் லே அகிய பகுதிகளுக்கு இந்தியன் ஏர்லைன்ஸ் , கிங்ஃபிஷ்ஷர் ,இண்டிகோ ஏர்லைன்ஸ் மற்றும் ஸ்பைஸ் ஜெட் ஆகியவை சேவை வழங்குகின்றன.\n\nதொடர்வண்டி மூலம்\n\nஉதம்பூரில் கடைசி தொடர்வண்டி நிலையம் அமைந்துள்ளது. இங்கிருந்து வாகனங்கள் மூலம் மேலே செல்லலாம்.\nசாலை மூலம்\n\nசாலை மூலமாக செல்பவர்கள் இரு வழிகளில் செல்லலாம் ஜம்மு வழியாக ஶ்ரீநகர் செல்வது அல்லது ஹிமாச்சலப்பிரதேசின் மணாலியிலிருந்து லே செல்வது.\n\n"}
{"id": "192618", "url": "https://ta.wikipedia.org/wiki?curid=192618", "title": "முத்துப்பதிப்பகம்", "text": "முத்துப்பதிப்பகம்\n\nமுத்துப்பதிப்பகம் மதுரையில் இயங்கிய பதிப்பகம் ஆகும். மதுரை காமராசர் பல்கலைக் கழகத்தில் தமிழ்த்துறைத் தலைவராக இருந்த முனைவர் மு. சண்முகம்பிள்ளை என்னும் முத்துச்சண்முகன் இப்பதிப்பகத்தை தொடங்கினார். அவர் மகன் திருநாவுக்கரசு என்பவர் மேலாண்மையில் இப்பதிப்பகம் இயங்கியது. இருவரின் மறைவுக்குப் பின்னர், இப்பதிப்பகம் மூடப்பட்டது. தெ; பொ. மீ. சிந்தனைப் பள்ளியைச் சேர்ந்த தமிழாய்வுகளையும் புத்திலக்கியங்களையும் இப்பதிப்பகம் நூல்களாக வெளியிட்டது.\n"}
{"id": "192619", "url": "https://ta.wikipedia.org/wiki?curid=192619", "title": "ராஜஸ்தானின் சுற்றுலா மையங்கள்", "text": "ராஜஸ்தானின் சுற்றுலா மையங்கள்\n\nராஜஸ்தான் இந்தியாவின் வடமேற்குப் பகுதியில் அமைந்துள்ள ஒரு மாநிலமாகும். இது உள்நாட்டு மற்றும் வெளிநாட்டு சுற்றுலாப் பயணிகளின் சுற்றுலா மையமாக விளங்குகிறது. இதன் பழங்காலக் கோட்டைகள், அரண்மனைகள், கலாச்சாரம் மற்றும் கலை ஆகியவை சுற்றுலாப் பயணிகளைக் கவருவதாக அமைந்துள்ளன.இந்தியாவிற்கு வரும் வெளிநாட்டுச் சுற்றுலாப் பயணிகளில் மூன்றில் ஒருவர் ராஜஸ்தானுக்குச் செல்கின்றனர். ராஜஸ்தானின் ஜெய்ப்பூர் , உதய்பூர் , பிகானீர் , ஜோத்பூர் மற்றும் ஜெய்சால்மர் ஆகிய சுற்றுலாப் பயணிகளின் விருப்பமான இடங்களாக உள்ளன. ராஜஸ்தானின் உள்ளூர் உற்பத்தியில் 8 சதவீதம் சுற்றுலாப் பயணிகளால் வர்த்தகம் செய்யப்படுகிறது. சுற்றுலா மூலம் உள்ளூர் வேலைவாய்ப்பு அதிகரிக்கிறது. கைவிடப்பட்ட பெரும்பாலான பழைய கோட்டைகள் சொகுசு விடுதிகளாக மாற்றப்பட்டுள்ளன.\n"}
{"id": "192624", "url": "https://ta.wikipedia.org/wiki?curid=192624", "title": "நல்லாதனார்", "text": "நல்லாதனார்\n\nநல்லாதனார் என்பவர் திரிகடுகம் என்ற உயிர் மருத்துவ நூலை ஆக்கியவர். ஆதனார் என்பது இவரது இயற்பெயர். ‘நல்’ என்பது அடைமொழி. காப்புச் செய்யுளில், பூவை வண்ணன் ஆகிய திருமால் உலகம் அளந்தது, குருந்தமரம் சாய்த்தது, மாயச் சகடம் உதைத்தது ஆகியவை பற்றிக் கூறியிருப்பதால் இவர் வைணவ சமயத்தவர் என்பது பெறப்படும். இவர் காலம் கி.பி. இரண்டாம் நூற்றாண்டு.\n\nகாரம், கார்ப்பு (உறைப்பு) என்று பொருள்படும். கடுக்கும் பொருளாகிய சுக்கு, மிளகு, திப்பிலிகளுள் ஒன்றையோ அல்லது இம்மூன்றையுமோ கடுகம் என்பது உணர்த்தும். சுக்கு, மிளகு, திப்பிலி ஆகிய மூன்றையும் குறிக்கும்போது இது திரிகடுகம் என்று சொல்லப்பெறும். (பிங்கல நிகண்டு, 352)\n"}
{"id": "192631", "url": "https://ta.wikipedia.org/wiki?curid=192631", "title": "இந்திய பஞ்சாபில் சுற்றுலா", "text": "இந்திய பஞ்சாபில் சுற்றுலா\n\nபஞ்சாபு மாநிலம் தனது உணவு, பண்பாடு, வரலாறு, இசைக்காக புகழ்பெற்ற மாநிலமாகும். இந்த மாநிலத்தில் தொலைத்தொடர்பு வசதிகளும் போக்குவரத்தும் சிறப்பாக உள்ளது. பஞ்சாபின் முதன்மை நகரங்களாக அமிருதசரசு, ஜலந்தர், பட்டியாலா, பட்டான்கோட், லூதியானா உள்ளன. பஞ்சாபின் பொதுப் போக்குவரத்து சுற்றுலா மையங்களுக்கு எளிதில் செல்லும் விதத்தில் செயல்படுகிறது. பழங்கால அரண்மனைகள் , பழங்கால போர்க்களங்கள், ஆன்மீக ஸ்தலங்கள் ஆகியவை சுற்றுலாப் பயணிகளைக் கவருவதாய் அமைந்துள்ளது. இங்கு சீக்கியம், இந்து மற்றும் இஸ்லாமிய மதத்தவர் வசிக்கின்றனர். மெய்யான பஞ்சாபிப் பண்பாட்டை அறிய விரும்பும் சுற்றுலாப் பயணிகள் இம்மாநில சிற்றூர்களில் தங்கி அழகான இந்திய இல்லங்களையும் பண்ணைகளையும் கோயில்களையும் கண்டு களிக்கலாம். லோன்லி பிளானட்டின் 2008ஆம் ஆண்டு நீலப்பட்டியலில் பொற்கோவிலை உலகின் ஆன்மீகச் சுற்றுலாவிடங்களில் மிகச் சிறந்ததாகத் தேர்ந்தெடுத்துள்ளது. இங்கு நாளும் 100,000 சமயப் பயணிகளும் சுற்றுலாப் பயணிகளும் வருகை புரிகின்றனர். அமிருதசரசில் பல ஐந்து நட்சத்திர தங்குவிடுதிகள் உள்ளன.\n\nSection::::வாகா எல்லை.\nவாகா (பஞ்சாபி (குர்முகி): ਵਾਹਗਾ, Hindi: वाघा, Urdu: واہگہ) என்ற சிற்றூர் பெரும் தலைநெடுஞ்சாலையில் இந்தியப் பஞ்சாபின் அமிருதசரசிற்கும் பாக்கித்தானியப் பஞ்சாபின் இலாகூருக்கும் இடையே பாக்கித்தானிற்கும் இந்தியாவிற்குமான எல்லையில் அமைந்துள்ளது. இங்கு சரக்குமாற்று முனையமும் தொடருந்து நிலையமும் உள்ளன. \n\nஇலாகூரிலிருந்து 24 கிமீ (15 மை) தொலைவிலும் அமிருதசரசிலிருந்து 32 கிமீ (20 மை) தொலைவிலும் அமைந்துள்ளது. அண்மித்த இந்தியச் சிற்றூர் அட்டாரி 3கிமீ (1.9)மைல்களில் உள்ளது. \n\nஇங்கு நடக்கும் விரிவான எல்லைச் சடங்கு சுற்றுலாப் பயணிகளை ஈர்க்கின்றது. கதிரவன் மறைவிற்கு இரண்டு மணி நேரம் முன்பாக ஒவ்வொருநாளும் எல்லை வாயிலில் உள்ள கொடிக்கம்பத்திலிருந்து அவரவர் நாட்டுத் தேசியக் கொடிகள் இறக்கப்படுகின்றன. \n\n"}
{"id": "192652", "url": "https://ta.wikipedia.org/wiki?curid=192652", "title": "நான்கு தண்டு இயங்கமைவு", "text": "நான்கு தண்டு இயங்கமைவு\n\nநான்கு தண்டு இயங்கமைவு என்பது நான்கு இணைப்புகளைக் கொண்டது. இதில் ஓர் இணைப்பை நிலையாக வைப்பதன் மூலம், அதாவது அந்த இணைப்பில் எந்த ஓர் அசைவும் இல்லாதவாறு வடிவமைப்பதன் மூலம் வெவ்வேறு இயக்கங்களைப் பெறுவதாகும். மற்ற மூன்று இணைப்புகளும் வெவ்வேறான நகர்வுகளை வெவ்வேறான திசையில் நகரும் வண்ணம் அமைக்கபட்டிருக்கும். இதில் ஒன்று வணரியாகவும் (Crank) மற்றொன்று ஊசலாடியாகவும் (Oscillator) செயல்படும். இவ்விரண்டையும் இணைப்பதற்கு இணையி (Coupler) என்று பெயர். பொதுவாக சுழலி 360 பாகை உடையதாகவும், ஊசலாடி 0 முதல் 180 வரையில் அலைவு இயக்கத்தை கொடுக்கும் வகையிலும் வடிவமைக்கப்பட்டிருக்கும்.\n\nபடத்தில் காட்டியுள்ளவாறு, A,B,C,D ஆகிய நான்கு புள்ளிகள் தண்டிற்கு மையப்புள்ளிகளாக அமைந்துள்ளன. இங்கு தண்டிற்கு இயக்கம் செலுத்தப்படும்போது, தண்டானது அதன் மையப்புள்ளியை பொறுத்து அசைவை ஏற்படுத்தும். இந்த இயக்கத்தினால் அதனுடன் தொடர்புடைய மற்றொரு தண்டும் அதன் இயக்கத்தை கடத்தும். இவ்வாறு இயக்கங்கள் கடத்தப்படுகின்றன.\n"}
{"id": "192654", "url": "https://ta.wikipedia.org/wiki?curid=192654", "title": "எருமை நாக்கு", "text": "எருமை நாக்கு\n\nஎருமை நாக்கு, நாக்குமீன் (விலங்கியல் பெயர்: \"Psettodes erumei\") கடலில் வாழும் தட்டையான மீன் இனமாகும். இவை பெரும்பாலும், வெப்ப வலய, சமதட்ப வெப்ப வலயக் கடல்களில் வாழ்பவை ஆகும். சில இனங்கள் முகத்துவாரங்களிலும், ஆறுகளினுள்ளே சென்றும் வாழும் இயல்புடையவை ஆகும். இந்த மீன்கள் எப்போதும் ஒரே பக்கம் சேற்றில் பொருந்தியும், அதனுள் புதைந்தும் கிடக்கும் இயல்பைப் பெற்றுள்ளன.\n\nSection::::தனித்துவமான கண்ணமைப்பு.\nபொதுவாகத் தட்டையான மீன்களின் கண்கள் ஒரு பக்கத்துக்கு ஒன்றாக இருப்பதற்கு மாறாக எருமை நாக்கு மீனின் ஒரு கண் ஒரு பக்கத்திலும் மற்றொன்று மறுபக்கம் அமையாமல் முதுகின் நடுக்கோட்டிலும் அமைந்திருப்பது தனித்தன்மையானதாகும். இதற்குக் காரணம், இது சேற்றில் ஒருபக்கமாகப் படுத்து இருப்பதே காரணம் என்று கருதலாம் (ஆகவே கண் சேற்றில் பதிந்திருக்கும் பக்கம் இல்லாமல் இருக்கும்). பலவகைகளில் வலப்பக்க உடல் மேல் நோக்கியும், இடப்பக்கம் சேற்றில் பதிந்தும் இருக்கும். சிலவகை மீன்கள் மட்டும் இதற்கு மாறாக இருக்கும். ஒரே இனத்தில் சிலவற்றில் வலப்புறம் மேல் நோக்கியும், சிலவற்றில் இடப்புறம் மேல் நோக்கியும் இருக்கும் இயல்புடையதாக உள்ளன. எப்போதும் தரையில் படியும் பக்கம் நிறத்தால் வெளுத்தும், மேற்பக்கம் கருமையான வரிகளும், புள்ளிகளும் உள்ளதாகவும் இருக்கும். இம்மீன்கள் இருக்கும் சூழலுக்கு ஏற்றவாறு இவற்றின் நிறம் மாறும். இந்நிறமாற்றத்தால், இவை பிற விலங்கினங்களுக்குத் தென்படாமல் மறைந்திருக்கும்.\n\nSection::::மாற்றமடையும் குஞ்சுகள்.\nமற்ற மீன்களைப் போலவே, முட்டைப் பொரித்துக் குஞ்சாக இருக்கும் நிலையில், கண்கள் பக்கத்திற்கு ஒன்றாகவும், உடல் சமச்சீருடனும், தோற்றமளிக்கும். இம்மீனின் உடல், வலம் இடமாக அழுந்திக் குறுகியும், மேல்கீழாக அகன்றும் இருக்கும். இளம்பருவத்தில் விரிகடலில் நீந்தித்திரியும் இயல்புடையது. ஆனால், வளர வளரச் சேற்றில் ஒரு புறமாகப் படியும் குணத்தைப் பெறுகிறது. அதற்கேற்பத் தலையிலுள்ள எலும்புக்கூட்டின் முற்பகுதி முறுக்கிக் கொண்டு வளருகிறது. இதனால் இடப்பக்கத்தில் படியும் இனமானால், அப்பக்கத்துக் கண் மெல்லமெல்ல, வலப்பக்கமாக வந்துவிடுகிறது. சமச்சீரில் அமைந்த மரபிலிருந்து தோன்றியத் தன் வாழ்க்கைக்கு ஏற்றவாறு, இரண்டு கண்களும் ஒரே பக்கம் வரவும், இன்னும் சில மாறுதல்களை அடைந்தும், சமச்சீரை இழந்து, அசமச்சீருடையதாக, இம்மீன்குஞ்சு பரிணமித்து, முதிர்வடைந்து வாழ்கிறது.\n\n\nSection::::பொருளாதாரப் பயன்கள்.\nஎருமைநாக்கு மீன்வகைகளில், பல இனங்கள் மிகச்சிறந்த உணவு மீன்கள் ஆகும். சோல், பிளைசு, டர்பெட்டு, ஆலிபட்டு, பிளவுண்டர் என்பவை தட்டையான மீன் குடும்பத்தைச் சேர்ந்தவையாகும். தமிழ்நாட்டுக் கடல்களில் எருமைநாக்கு (செட்டோடிசு எருமை), நாக்கு (சியூடொராம்பசு ஆர்சியசு) என்பவை மிகுதியாக கிடைக்கும் சுவை மிகுந்த மின்களாகும். நெடுநாக்கு (பிளகூசியா மார்மரேட்டா), 'சைனாகிளாசிசு லிங்குவா' என்ற மீன் இனமும், 'சைனாப்ட்டுரா கார்னூட்டா' என்ற மீன் இனமும் அகப்படுவதுண்டு.\n\n\n"}
{"id": "192656", "url": "https://ta.wikipedia.org/wiki?curid=192656", "title": "சமஸ்", "text": "சமஸ்\n\nசமஸ் (\"Samas\", பிறப்பு: டிசம்பர் 4, 1979), தமிழகத்தின் பத்திரிகையாளரும் எழுத்தாளரும் ஆவார்.\nSection::::வாழ்க்கைக் குறிப்புகள்.\nசமசின் தந்தை மு. சந்திரசேகரன், தாய் மு. இரா. மலர்க்கொடி. மன்னார்குடி இவர் பிறந்த ஊர். சிறுவயதிலேயே தந்தையை இழந்துவிட்ட இவர் தன் தாய்வழித் தாத்தா சு. ராஜகோபாலனின் ஆதரவில் வளர்ந்தார். தன்னுடைய தொடக்கக் கல்வியை மன்னார்குடி சேவியர் ஜீசஸ் பொதுப் பள்ளி, இலக்கணாம்பேட்டை ஊராட்சி ஒன்றியத் தொடக்கப் பள்ளி, மன்னார்குடி பின்லே தொடக்கப் பள்ளி ஆகியவற்றிலும் மேல்நிலைக் கல்வியை பின்லே மேல்நிலைப் பள்ளியிலும் பயின்றார். பின்னர், மன்னார்குடி இராஜகோபாலசாமி அரசினர் கலைக் கல்லூரியில் ஆங்கில இலக்கியம் முடித்தார். பள்ளி நாட்களில் ‘இந்தியன்’, கல்லூரி நாட்களில் ‘இந்தியன் இனி’ என்று தொடங்கி பின்னர் ‘தினமலர்’, ‘தினமணி’, ‘ஆனந்த விகடன்’, ‘ புதிய தலைமுறை’ என்று பல்வேறு ஊடகங்களில் பணியாற்றி தற்போது தி இந்து தமிழ் நாளிதழில் பணியாற்றி வருகிறார். தற்போது சென்னையில் வசிக்கிறார். மனைவி ரா.ரேகா. இரு குழந்தைகள் உள்ளனர்.\n\nSection::::எழுத்துலக அறிமுகம்.\nசிறு வயதிலிருந்தே எழுதி வருகிறார். கல்லூரி நாட்களில் மூன்று கவிதை நூல்களை வெளியிட்டார். நினைவுகள், கண்ணீர் காதலன், நிழல். சமசைத் தமிழகம் அறிந்த எழுத்தாளராக அறிமுகப்படுத்தியது தினமணி நாளிதழின் ‘ஞாயிறு கொண்டாட்டம்’ இணைப்பிதழில் ‘ஈட்டிங் கார்னர்’ பகுதியில் அவர் எழுதிய உணவு தொடர்பான கட்டுரைகள். 2009-ல் ‘சாப்பாட்டுப் புராணம்’ என்ற பெயரில் அந்தக் கட்டுரைகள் தொகுக்கப்பட்டு வெளிவந்தது. தமிழர் உணவைக் கொண்டாடும் தமிழின் முதல் நூல் என்ற அடைமொழியோடு வெளியான இந்நூலை ‘இந்தியா டுடே’ வார இதழ் “இந்தப் புத்தகம் பெரும் பொக்கிஷமாகத் தெரிகிறது” என்று குறிப்பிட்டது. தொடர்ந்து, ‘தினமணி’யின் தலையங்கப் பக்கக் கட்டுரையாளர்களில் ஒருவராக மாறிய சமஸ், பின்னாளில் ‘ஆனந்த விகடன்’ வார இதழுக்கு மாறிய பின்னர் அதன் பத்தி எழுத்தாளர் ஆனார். பிறகு, ‘புதிய தலைமுறை’ நிறுவனம் தொடங்கவிருந்த ‘புது யுகம்’ தொலைக்காட்சியின் ஆரம்ப காலக் குழுவில், புகழ்பெற்ற தொலைக்காட்சி நிகழ்ச்சித் தயாரிப்பாளரான பால.கைலாசத்தின் கீழ் பணியாற்றினார். பாரம்பரியமிக்க ‘தி இந்து’ குழுமம் தமிழில் நாளிதழ் தொடங்கியபோது அதன் நிறுவன அணியில் பங்கேற்க அழைக்க, தற்போது ‘தி இந்து’ நாளிதழில் பணியாற்றுகிறார்.\n\nஉலகின் மாபெரும் ஜனநாயக நிகழ்வான இந்தியத் தேர்தலை நாட்டின் பல்வேறு தரப்பு மக்களும் எப்படிப் பார்க்கிறார்களென நாடெங்கும் பயணித்து எழுதிய 'இந்தியாவின் வண்ணங்கள்', ஆதிகுடிகளான கடலோடிகள், விவசாயிகள், வனவாசிகள் நிலையைக் களத்தில் தங்கிப் பதிவு செய்யும் 'நீர், நிலம், வனம்' இரு தொடர்களும் தமிழ் இதழியலில் சமஸ் முன்னெடுத்த முக்கியமான முன்மாதிரி முயற்சிகள். மேலும் 2016ஆம் ஆண்டு தமிழகச் சட்டமன்றத் தேர்தலின் போது இவர் எழுதிய 'அரசியல் பழகு' என்ற தொடர், அரசியலுக்கும் பொது மக்கட் சமுதாயத்துக்கும் இடையேயான பிணைப்பையும் பரஸ்பர சார்பையும் உரக்கக் கூறியது. சமகாலப் பிரச்சினைகளை வரலாற்றுப் பின்புலத்துடன் அணுகும் சமஸின் கட்டுரைகள், பொதுப் புத்தியை உடைப்பவை. மனசாட்சியுடன் உரையாடுபவை. மாற்றங்களைக் கோருபவை.\n\n\n"}
{"id": "192658", "url": "https://ta.wikipedia.org/wiki?curid=192658", "title": "உத்திரப் பிரதேசத்தின் சுற்றுலா மையங்கள்", "text": "உத்திரப் பிரதேசத்தின் சுற்றுலா மையங்கள்\n\nஉத்திரப் பிரதேசம் இந்தியாவின் வடபகுதியில் அமைந்துள்ளது. இமயமலையின் அடிவாரத்தில் அமைந்துள்ள மாநிலம் இது. அருகில் இந்தியத் தலைநகரான டில்லியைக் கொண்டுள்ளது. இந்தியச் சுற்றுலாவின் முக்கியமான அம்சமாகிய தாஜ்மகால் இம்மாநிலத்தில் அமைந்துள்ளது. இம்மாநிலத்தின் கலாச்சாரம் மற்றும் வரலாற்றுச் சிறப்புகள் இம்மாநிலத்தை சுற்றுலாவில் தனி இடத்தைப் பெறுகின்றன. மதுரா, பிருந்தாவனம், கிருஷ்ண ஜென்மபூமி, அயோத்தி, ராம ஜென்மபூமி, வாரணாசி போன்ற ஆன்மீகத் தலங்களைக் கொண்டது இம்மாநிலம்.\n\nSection::::ஆக்ரா.\n17 ஆம் நூற்றாண்டைச் சேர்ந்த தாஜ்மகால் இங்கு அமைந்துள்ளது.ஒவ்வொரு வருடமும் 25 லட்சம் பார்வையாளர்கள் இதைக் கண்டுகளிக்கின்றனர். இங்கு பதேபூர் சிக்ரி , அக்பர் டூம் , இத்மத்-உத்-துவாலா , ஆக்ரா கோட்டை போன்றவை இங்கு அமைந்துள்ளன.\nSection::::கும்பமேளா.\nஅலகாபாத் நகரின் கங்கை நதிக்கரையில் ஒவ்வொரு வருடமும் சாதுக்கள் மகாமேளா அன்று தங்களின் ஆன்மீக பிரார்த்தனைக்காக‌ குழுமுவர்.இதுவே ஒவ்வொரு 12 வது ஆண்டும் கும்ப மேளா என நடைபெறும் . கும்பமேளா அன்று அதிக அளவில் துற‌விகள் குழுமுவர்.\n\n\n\nSection::::புகைப்படங்கள்.\nஆக்ரா\nஅலகாபாத்\n\nபதேபூர் சிக்ரி\nமதுரா-விருந்தாவன்\n"}
{"id": "192659", "url": "https://ta.wikipedia.org/wiki?curid=192659", "title": "மெய்ப்பாடு (மேலையர் நெறி)", "text": "மெய்ப்பாடு (மேலையர் நெறி)\n\nமெய்ப்பாட்டைத் தோற்றுவிக்கும் உணர்ச்சிகள் ஒருவகை உளவியல் கோட்பாடு. இவற்றை வரலாறு, சமூகம், நரம்பியல் முதலான பல கோணங்களில் ஆராய்வது ஒரு வகை.\n\nமெய்யில் தென்படும் உணர்ச்சிகளே மெய்ப்பாடு. இந்த மெய்ப்பாடுகளைத் தொல்காப்பியர் புறத்திணைக்கு உரியவை எனவும், அகத்திணைக்கு உரியவை எனவும் பாகுபடுத்திக்கொண்டு விளக்கியுள்ளார். இன்னின்ன சூழலில் இன்னின்ன மெய்ப்பாடு தோன்றும் என அவரது கண்ணோட்டம் விரிகிறது. \n\nமேலைநாட்டார் இவற்றை உணர்ச்சிகள் என்னும் மனவெழுச்சி நிலையிலேயே பாகுபடுத்திக்கொண்டு ஆராய்கின்றனர். இவர்களின் பகுப்பு முறைகள் இவ்வாறு அமைந்துள்ளன.\n\nSection::::உணர்ச்சிகள் பார்வை.\nமுதன்மையான அடிப்படை உணர்வுகள் ஆறு எனவும், அவற்றை உந்தும் இரண்டாம்-நிலை உணர்வுகள் இவை எனவும், அடிப்படை உணர்வுகளின் கூறுகளான மூன்றாம்-நிலை இவை எனவும் பாகுபடுத்தி அவர்கள் ஆய்ந்துள்ளனர்.\nSection::::சில கோட்பாடுகள்.\nஆர்ட்டொனி, டூனர் என்னும் இரு அறிஞர்கள் 1990 ஆம் ஆண்டு அவர்களுக்கு முன்னர் உணர்ச்சிகளைப் பற்றி ஆராய்ந்த மேலைநாட்டு அறிஞர்களின் கருத்துக்களைத் தொகுத்துப் பார்த்தனர். அவர்கள் தந்துள்ள பட்டியல் இது.\nSection::::கோட்பாட்டு முடிவுகள்.\nமேற்கண்ட நிரலை ஒப்பிட்டு ஆய்ந்து அவர்கள் கண்ட முடிவு இந்த நிரல். \n"}
{"id": "192661", "url": "https://ta.wikipedia.org/wiki?curid=192661", "title": "நழுவி வணரி இயங்கமைவு", "text": "நழுவி வணரி இயங்கமைவு\n\nநழுவி வணரி இயங்கமைவு என்பது சுழற்சி இயக்கதை நேர்க்கோட்டு இயக்கமாக (linear Motion) அல்லது நேர்க்கோட்டு இயக்கத்தை சுழற்சி இயக்கமாகவோ மாற்ற பயன்படுகிறது. சுழலியக்க மையத்தை உடைய வணரி நழுவியுடன் இணைப்புத் தண்டு மூலமாக நேரடியாக பொருத்தப்பட்டிருக்கும்.பொதுவாக வணரி 360 பாகை உடைய சுழற்சி இயக்கதையும் நழுவி நேரடி இயக்கத்தையும் கொடுக்கும் வகையிலும் வடிவமைக்கப்பட்டிருக்கும். பெரும்பாலான உள் எரி பொறி (Internal combustion engine) இவ்வியக்கத்திற்கு எடுத்துக்காட்டு.\n"}
{"id": "192667", "url": "https://ta.wikipedia.org/wiki?curid=192667", "title": "பீகாரின் சுற்றுலா மையங்கள்", "text": "பீகாரின் சுற்றுலா மையங்கள்\n\nSection::::சுற்றுலாவின் வரலாறு.\nவரலாற்று ஆவணங்களின் படி பொது வருடத்திற்கு முன் 4 ஆம் நூற்றாண்டில் கிரேக்க பயணி மெகஸ்தனிஸ். பீகாருக்கு சந்திரகுப்த மெளரியரின் காலத்தில் வந்திருக்கிறார். அவரது குறிப்புகள் இண்டிகா எனும் நூலில் உள்ளன. பின்னர் மெகஸ்தனிஸ்ஸின் மகன் டியோநிசியஸ் மன்னர் அசோகரின் காலத்தில் பாடலிபுத்திரம் வந்திருக்கிறார்.பின்னர் 7 ஆம் நூற்றாண்டில் நாளந்தா மற்றும் விக்ரமஷீலா பல்கலைக் கழகத்திற்கு பல்வேறு நாட்டைச் சேர்ந்தவர்கள் வந்திருக்கின்றனர். பழங்காலத்தில் பெரும்பாலும் கல்வி கற்கும் பொருட்டே இங்கு வந்திருக்கின்றனர்.\n\nSection::::தொல்லியல் இடங்கள்.\nஅகழ்வாராய்வு இடங்கள்\n\nபுராதன இடங்கள்\n\n\nகோட்டைகள்\n\n"}
{"id": "192672", "url": "https://ta.wikipedia.org/wiki?curid=192672", "title": "1வது வட மாகாண சபை", "text": "1வது வட மாகாண சபை\n\n1வது வட மாகாண சபை (\"1st Northern Provincial Council\") என்பது 2013 செப்டம்பர் 21 இல் நடைபெற்ற 2013 மாகாணசபைத் தேர்தல் முடிவுகளின் அடிப்படையில் தேர்ந்தெடுக்கப்பட்ட உறுப்பினர்களை உள்ளடக்கிய இலங்கையின் வட மாகாண சபையின் அமர்வுகளைப் பற்றியது. இலங்கை அரசியலமைப்புச் சட்டத்தின் படி, மாகாணசபை ஒன்றின் ஆட்சிக் காலம் அதன் முதலாவது அமர்வு இடம்பெற்ற நாளில் இருந்து 5 ஆண்டு காலம் ஆகும். இச்சபையின் முதலாவது அமர்வு 2013 அக்டோபர் 25 ஆம் நாள் யாழ்ப்பாணம், கைதடியில் அமைந்துள்ள புதிய மாகாண சபைக் கட்டடத்தில் இடம்பெற்றது. சி. வி. கே. சிவஞானம், அன்ரன் ஜெயநாதன் ஆகியோர் சபைத் தலைவராகவும், பிரதித் தலைவராகவும் போட்டியின்றி முறையே தேர்ந்தெடுக்கப்பட்டனர்.\n\nSection::::தேர்தல்.\n1வது வட மாகாணசபைத் தேர்தல் 2013 செப்டம்பர் 2013 இல் நடைபெற்றது. பொதுவாக இலங்கைத் தேர்தல்களில் வட மாகாணத்தில் உள்ள யாழ்ப்பாணம், கிளிநொச்சி, மன்னார், வவுனியா, முல்லைத்தீவு ஆகிய ஐந்து நிருவாக மாவட்டங்களும் யாழ்ப்பாணம், வன்னி என இரண்டு தேர்தல் மாவட்டங்களாகப் பிரிக்கப்பட்டு தேர்தல்கள் நடைபெறுவது வழக்கம். ஆனால், இம்முறை முதற்தடவையாக வட மாகாணத்தின் ஐந்து நிருவாக மாவட்டங்களும் ஐந்து தேர்தல் மாவட்டங்களாக அறிவிக்கப்பட்டு தேர்தல்கள் இடம்பெற்றன. தேசிய மட்டத்தில் ஆட்சியில் இருக்கும் ஐக்கிய மக்கள் சுதந்திரக் கூட்டணி (ஐமசுகூ), ஈழ மக்கள் ஜனநாயகக் கட்சி (ஈபிடிபி) மற்றும் சில கட்சிகளுடன் இணைந்து கூட்டணி அமைத்துப் போட்டியிட்டது. இலங்கைத் தமிழர்களை முக்கியமாகப் பிரதிநிதித்துவப் படுத்தும் தமிழ்த் தேசியக் கூட்டமைப்பு (ததேகூ) ஐந்து தமிழ்க் கட்சிகளின் கூட்டிணைப்பில் தேர்தலில் நின்றது. மொத்தமுள்ள 36 இடங்களில் ததேகூ 28 இடங்களைக் கைப்பற்றி அறுதிப் பெரும்பான்மையைப் பெற்றது. ஐமசுகூ 7 இடங்களையும், சிறீலங்கா முஸ்லிம் காங்கிரசு ஒரு இடத்தையும் கைப்பற்றின. ஆகக் கூடுதலான இடங்களைக் கைப்பற்றிய தமிழ்த் தேசியக் கூட்டமைப்புக்கு மேலதிக 2 இடங்கள் கிடைத்தன.\n\nSection::::அரசு/அமைச்சர்கள்.\n1வது வட மாகாண சபையின் அமைச்சர்கள், அமைச்சுக்கள், பொறுப்பான விடயங்கள், பொறுப்பானவர்கள் போன்ற விபரங்கள் பின்வருமாறு:\n\n\nSection::::அமைச்சரவை.\nவட மாகாண சபையின் அமைச்சரவையில் முதலமைச்சர் உட்பட ஆகக்கூடியது ஐந்து அமைச்சர்கள் நியமிக்கப்படுவார்கள். வட மாகாண சபைக்கு 2013 இல் நடைபெற்ற தேர்தல் வரையில் அமைச்சரவை இருக்கவில்லை.\n\nSection::::முதலமைச்சர்.\nமுதலாவது வட மாகாணசபையின் முதலமைச்சராக முன்னாள் உச்சநீதிமன்ற நீதியரசர் க. வி. விக்னேஸ்வரன் தமிழ்த் தேசியக் கூட்டமைப்பு உறுப்பினர்களால் 2013 செப்டம்பர் 23 இல் ஏகமனதாகத் தெரிவு செய்யப்பட்டார். விக்னேசுவரன் 2013 அக்டோபர் 1 இல் ஆளுனர் ஜி. ஏ. சந்திரசிறியிடம் இருந்து நியமனக் கடிதத்தைப் பெற்றுக் கொண்டார். இவர் பின்னர் 2013 அக்டோபர் 7 இல் முதலமைச்சராகவும் மாகாண சபை உறுப்பினராகவும் அரசுத்தலைவர் மகிந்த ராசபக்ச முன்னிலையில் அலரி மாளிகையில் பதவியேற்றுக் கொண்டார்.\n\nSection::::அமைச்சர்கள்.\n1வது அமைச்சரவைக்கு 2013 அக்டோபர் 10 ஆம் நாள் பின்வரும் நான்கு அமைச்சர்கள் முதலமைச்சரினால் தேர்ந்தெடுக்கப்பட்டு, அக்டோபர் 11 இல் யாழ்ப்பாணம் வீரசிங்கம் மண்டபத்தில் முதலமைச்சர் முன்னிலையில் பதவியேற்றுக் கொண்டனர்.\n\n\nஇவற்றை விட வடமாகாண முதலமைச்சரின் கீழ் வடமாகாண நிதி மற்றும் திட்டமிடல், சட்டம் மற்றும் ஒழுங்கு, காணி மற்றும் வீதி அபிவிருத்தி, மின்சாரம், வீடு மற்றும் நிர்மாணம், நீர்வள, கூட்டுறவு அபிவிருத்தி, சமூகசேவைகள் மற்றும் புனர்வாழ்வு, மகளீர் விவகாரம், கைத்தொழில் மற்றும் வர்த்தக மேம்பாடு, சுற்றுலா, உள்ளுராட்சி மற்றும் மாகாண சபைகள், நிர்வாக மற்றும் உணவு வழங்கல் மற்றும் விநியோகம் ஆகிய அமைச்சுகள் உள்ளடங்கும்.\n\nSection::::உறுப்பினர்கள்.\nSection::::மன்னார் மாவட்டம்.\nமன்னார் மாவட்டத்தில் உறுப்பினர்களாகத் தேர்ந்தெடுக்கப்பட்டோரின் விபரங்கள்:\nSection::::மேலதிக உறுப்பினர்கள்.\nதேர்தலில் ஆகக் கூடுதலான இடங்களைக் கைப்பற்றிய தமிழ்த் தேசியக் கூட்டமைப்புக்கு மேலதிக 2 இடங்கள் கிடைத்தன. இந்த இரண்டு இடங்ளில் ஒன்று ஒரு முஸ்லிம் பிரதிநிதிக்கும், மற்றையது பல்வேறுபட்ட சமூக நலன்களைக் கருத்திற் கொண்டு ஒவ்வோர் ஆண்டும் சுழற்சி முறையில் ஒருவருக்கு அளிப்பது என்றும் தமிழ்த் தேசியக் கூட்டமைப்பு முடிவெடுத்தது.\n"}
{"id": "192679", "url": "https://ta.wikipedia.org/wiki?curid=192679", "title": "அசாமின் சுற்றுலா மையங்கள்", "text": "அசாமின் சுற்றுலா மையங்கள்\n\nஅசாம் இந்தியாவின் 7 வடகிழக்கு மாநிலங்களில் ஒன்று. அவற்றில் நடுவில் அமைந்திருக்கும் மாநிலம் ஆகும். இது செந்நிற ஆறுகளையும், நீல நிற மலைகளையும் கொண்டது. காசிரங்கா தேசியப் பூங்கா, மனாஸ் தேசியப் பூங்கா, போபிதோரா காட்டுயிர்ப் பகுதி, நாமெரி தேசியப் பூங்கா மற்றும் திப்ரு-ஷேய்க்ஹோவா தேசியப்பூங்கா ஆகியவை முக்கியமானவை ஆகும். இந்தியாவில் மிக அடத்தியான காடுகள் அசாமில் உள்ளன.\n\n\nSection::::வெளி இணைப்புகள்.\nஅசாம் சுற்றுலா இணையதளம்\nஅசாம் சுற்றுலா தளம்\n"}
{"id": "192698", "url": "https://ta.wikipedia.org/wiki?curid=192698", "title": "சாவித்திரி (பெண்)", "text": "சாவித்திரி (பெண்)\n\nசாவித்திரி இந்து தொன்மக் கதைகளில் வரும் ஒரு பெண். மத்திர நாட்டின் மன்னர் அசுவபதியின் மகள். எதிரிகளிடம் நாட்டை பறிகொடுத்த சால்வ நாட்டு மன்னன் துயுமத்சேனனின் மகனான ஒரு வருடமே உயிர்வாழக் கூடிய சத்தியவான் என்னும் ஏழை விறகு வெட்டியைத் திருமணம் செய்து கொண்டவள்.\n\n=சாவித்திரியின் கதை=\nSection::::பிறப்பு.\nபரத கண்டத்தில் செல்வச் செழிப்புடன் ஒரு தேசம் சிறந்து விளங்கியது. மத்ரா நாடே அந்த தேசமாகும். அந்த நாட்டை அசுவபதி என்ற மன்னன் சீரும் சிறப்புமாக ஆண்டுவந்தார். அசுவபதி உத்தமன். அவனுக்கு ஒரு வருத்தம் இருந்தது. நல்ல முறையில் நாட்டை ஆண்டு வந்தாலும் தனக்கென்று வாரிசு இல்லையே என்பதே அவனுடைய வருத்தம். பல புண்ணியத் தீர்த்தங்களுக்குச் சென்று நீராடி, கடுமையான விரதங்களையும் மேற்கொண்டான். கடைசியில் குழந்தைப் பேற்றிற்காகப் பதினெட்டு ஆண்டுகள் சாவித்திரிதேவியை வேண்டி வணங்கி வந்தான். சாவித்திரி மந்திரத்தைச் சொல்லி இலட்சம் ஆகுதிகளைச் செய்தான். பதினெட்டாம் ஆண்டில் அசுவபதியின் விரதத்தில் சாவித்திரிதேவி மகிழ்ந்து அவன் முன் தோன்றினாள். ‘அசுவபதியே! உனக்கு வேண்டியது என்ன? கேள். தருகிறேன்’ என்றாள். உடனே அசுவபதி, “தேவி! என் வம்சம் தழைக்கும் பொருட்டு, குழந்தைகள் பல பிறக்க வேண்டும்” என்றான். அசுவபதியின் எதிர்காலத்தை அறிந்திருந்த சாவித்திரிதேவி, ‘அரசே! உனக்கு ஒரு அழகானபெண் குழந்தை பிறக்கும். இதற்கு மேல் எதையும் கேட்காதே! பிரம்மதேவர் உனக்கு எழுதி வைத்திருப்பது போல் நடக்கும்” என்று கூறி மறைந்தாள். சாவித்திரிதேவி கூறியதைப் போன்று, அசுவபதியின் மனைவிக்கு அழகும் அறிவுமுடைய பெண் குழந்தை பிறந்தது. சாவித்திரி அருளால் குழந்தை பிறந்தமையால் அந்தணர்கள் குழந்தைக்குச் ‘சாவித்திரி’ என்று பெயரிட்டனர். \n"}
{"id": "192707", "url": "https://ta.wikipedia.org/wiki?curid=192707", "title": "யாழ் பல்கலைக்கழக சட்ட மாணவர் ஒன்றியம்", "text": "யாழ் பல்கலைக்கழக சட்ட மாணவர் ஒன்றியம்\n\nயாழ் பல்கலைக்கழக சட்ட மாணவர் ஒன்றியம் என்பது இலங்கையின் சட்டத் தளத்தினுள் தமிழ் மொழியினது பதிவை முன்னிறுத்தி சொந்த மொழியில் மக்களுக்கு சட்டத்தின் அறிமுகத்தை வழங்கும் யாழ்ப்பாணப் பல்கலைகழக சட்ட பீட மாணவரினது ஒன்று பட்ட கூட்டு முயற்சியாகும். இவ்வொன்றியம் சட்டக்கல்வியின் முக்கியத்துவத்தையும் அதன் உறுப்பினர்களாகிய எதிர்கால வழக்கறிஞர்களின் சமூகப் பொறுப்புணர்வையும் உணர்த்தும் பணிகளை ஆற்றி வருகின்றது.\n\nசட்டமாணவர்களின் திறனை வளர்க்கும் பொருட்டும் அவர்களது ஆளுமையை சமூக கோப்பிற்கும் ஏற்ப வளர்தெடுக்க பல போட்டிகள் வெளிக்கள நிகழ்வுகள் மற்றும் விளையாட்டுப் போட்டி நிகழ்வுகள் என்பற்றை ஒழுங்கமைத்து நடைமுறைப்படுத்தி வருகின்றது. சட்டமாணவர் ஒன்றியத்தின் இலக்கு நல்லாட்சியின் இலங்கை என்பதேயாகும். \n\nஇவ்வமைப்பின் நடப்புத் தலைவராக (2013) அரியரத்தினம் அர்ஜுன் என்ற இறுதியாண்டு சட்ட மாணவர் உள்ளார்.\n"}
{"id": "192717", "url": "https://ta.wikipedia.org/wiki?curid=192717", "title": "தமிழ் மொழி விளம்பரங்களில் பிற மொழிச் சொற்கள்", "text": "தமிழ் மொழி விளம்பரங்களில் பிற மொழிச் சொற்கள்\n\nதமிழ் மொழி விளம்பரங்களில் பிற மொழிச் சொற்கள் அதிக அளவு கலக்கப்பட்டு மொழிச் சிதைவு ஏற்பட்டு வருகிறது. இதற்கு பற்பல காரணிகள் காரணமாக உள்ளன.\n\nSection::::விளம்பரங்கள்.\nவிளம்பரங்களுக்கு ஏற்ற சிறந்த தகவல் தொடர்புச் சாதனமாகத் தொலைக்காட்சி விளங்குகிறது. இது மக்களின் கண்ணையும் கருத்தையும் ஒரே நேரத்தில் கவருகிற தன்மை உடையது. அச்சு வடிவில் வெளிவரும் நாளிதழ், பத்திரிக்கை போல் எழுத்து வடிவம் பெற்றுள்ளது; வானொலி போல ஒலி வடிவம் பெற்றுள்ளது; இவை தவிர நகரும் தன்மை வாய்ந்த வண்ணக் கலவையில் விளம்பர நிறுவனம் என்னும் கற்பனைத் தொழிற்சாலையாகத் திகழ்கின்றது; நாளும் புதுப்புது வடிவங்களில் விளம்பரங்கள் ஒலி/ஒளிபரப்பாகின்றன. \n\nSection::::விளம்பரங்களில் பிறமொழித் தாக்கம்.\nஇது வரி, ஒலி வடிவம் என இரு நிலைகளில் அமைகின்றது. \n\n\nSection::::வரிவடிவம்.\nஇதில் தமிழ் மற்றும் பிறமொழி (ஆங்கிலம்) வரிவடிவம் காணப்படுகின்றது. \n\nSection::::ஒலி வடிவம்.\nஒலி வடிவத் தாக்கம் என்பது ஒரு மொழியின் எழுத்துக்கள் அம்மொழியின் வரிவடிவில் அமையாது வேறு ஒரு மொழியின் ஒலி வடிவில் அமைவதாகும். இந்த ஒலி வடிவத் தாக்குதலை மூன்று வகையாக வகைப்படுத்தலாம். \n\n\n\n\nSection::::விளம்பர நகலில் தாக்குரவு.\nபிறமொழித் (தாக்கம்) தாக்குரவு என்பது விளம்பர ஆசிரியரின் நேரடி உரை முறைகளிலும் கதை மாந்தர்களின் மறைமுக உரை முறைகளிலும் நிகழ்கின்றன. \n\n\n\nகதைமாந்தர் உரை இது. விளம்பர ஆசிரியரின் மறைமுக உரையில் நிகழ்ந்த தாக்குரவாகும்.\n\nSection::::நால்வகைச் சொற்களின் தாக்குரவு.\nபெயர், வினை, இடை, உரி என்னும் நால்வகைச் சொற்களிலும் இத்தகைய தாக்குரவுகள் அமைந்துள்ளன. \n\nSection::::பெயர் சொற்கள்.\nவணிகப் பெயர், வணிகக் குறியீட்டுப் பெயர்\n\n\n\n\n\nSection::::இடைச்சொல்.\n\"அன்\" என்பது மற்றும் என்பதற்கு உரிய பிறமொழிச் சொல்லாகும். இது இடைச்சொல் வகையைச் சாரும்.\n\n\nSection::::உரிச்சொல்.\nமேலே குறிப்பிடப்பட்டுள்ளச் சொற்கள் மிகுதியை உணர்த்தும் உரிச்சொற்களாகும்.\n\nSection::::விளம்பரத்தில் பிறமொழிகள்.\nவிளம்பரப்படுத்தப்படும் பொருட்கள் வெவ்வேறு இடங்ககளிலும் விற்பனை செய்யப்படுகின்றன. எனவே அந்த அந்தப் பகுதி மக்கள் பேசும் மொழிகள் அந்த விளம்பரப் பொருள்களோடு பொருந்தி அமைகின்றன. இதனால் பொது மொழியினின்று விளம்பர மொழியில் பிற மொழிக் கலப்பு மிகுதியாக இன்பம் பெறுகின்றது.\n\nSection::::பிற மொழிகள்.\nநவீன உலகில் உலகமெங்கும் பல்வேறு மொழி பேசும் மக்கள் ஒரே இடத்தில் குழுமியுள்ளனர். அவர்களது மொழியும் பண்பாடும் கலாச்சாரமும் பரவிக் கலந்துள்ளன. தொலைக்காட்சி விளம்பரத்தில் ஆங்கிலம், வட மொழி, சமஸ்கிருதம், பிரெஞ்சு, டச்சு, போர்ச்சுக்கீசியம், உருது, பாரசீகம், இந்துஸ்தான், மராத்தி, மலாய், தெலுங்கு, மலையாளம், கன்னடம் எனப் பல்வேறு மொழிகளின் தாக்கம் உள்ளன. \n\nSection::::ஒலிமாற்றங்கள்.\nபிறமொழிச் சொற்கள் தமிழில் எழுதப்படும்போது ஒரு நெறித்தான முறை பின்பற்றப்படுவதில்லை. அவ்வெழுத்து முறைகளில் பல்வேறு வகையினான ஒலி மாற்றங்கள் நிகழ்கின்றன. அந்த ஒலி மாற்றங்களாவன:\n\nஉயிர் உறழ்ச்சி; மெய் உறழ்ச்சி; மெய்யிரட்டிப்பு; மெய் மிகுப்பு; முதனிலை உயிர் இணைப்பு; இடைநிலை; ஈற்றுநிலை; ஒலி வார்ப்பு; முன்னொட்டுப் புணர்ப்புப் என்பனவாம்.\n\nSection::::உயிர் உறழ்ச்சி.\nஉயிர் உறழ்ச்சியாக உயிர் எழுத்துக்கள் மாறி நிற்கும் நிலைமையாகும். \n\nSection::::மெய்யொலி உறழ்ச்சி.\nமெய்யொலித் திரிபானது மெய் எழுத்துக்கள் திரிந்து அமைவதாகும்.\n\nSection::::மெய்யிரட்டிப்பு.\nமெய் எழுத்துக்கள் இனமாக இரட்டித்து நிற்றல் ஆகும். \n\n\nSection::::மெய்மிகுப்பு.\nஓர் எழுத்தே இரட்டித்தல் இரட்டிப்பு எனப்படும். வேறெழுத்து அமைதல் மெய்மிகுப்பு எனப்படும். \n\n\nSection::::முதனிலை உயிர்த்துணை இணைப்பு.\nமுதனிலை உயிர்த்துணை இணைப்பாவது மொழிக்கு முதலில் அமையும். மெய் எழுத்துக்களின் மேல் உயிர் எழுத்துக்கள் ஏறியமர்ந்து வழங்கும் நிலையாகும். \n\n\n\n\nஉதாரணங்கள்:\n\nமுதனிலையாய் உள்ள மெய் “ப்“ இதற்கு அடுத்து விளங்கும்\n\nமெய்யின் மெல் உகரம் (ர் ஓ ரோ) ஏறியிருப்பதனால் முதனிலை மெய்யின் மேல் உகரம் புணர்ந்தமைகின்றது. \n\n\nமுதனிலையாய் உள்ள மெய் “ஸ்“ இதற்கு அடுத்து விளங்கும் மெய்யின் மேல் (வ் இ வி) எவ்வுயிர் புணர்ந்தமையாமை முதனிலை மெய்யின் மேல் உகரம் அமையும்.\n\nSection::::இடைநிலை உயிர்த் துணை இணைப்பு.\nமொழிக்கு இடையில் அமையும் மெய்யெழுத்துக்களின் மேல் உயிர் எழுத்துக்கள் ஏறியமர்ந்து வழங்கும் நிலையாகும். முதனிலை மெய்களுக்குக் கூறிய விதிகளே இதற்கும் பொருந்தும்.\n\n\nSection::::ஈற்று நிலை உயிர்த்துணை இயைபு.\nமொழிக்கு இறுதியில் உள்ள மெய்யின் மேல் உள்ள எழுத்து ஏறியமர்ந்து வழங்கும் நிலை ஈற்று நிலை உயிர்த்துணை இணைப்பாக உகரம் மட்டில் அமைகின்றது.\n\n\nSection::::ஒலிபெயர்ப்பு.\nஒலிபெயர்ப்பாவது முன்பு ஓர் எழுத்தின் ஒலிக்கு வழங்கி வந்த ஒரு வாி வடிவினுக்குப் புதிதாக ஒரு மாற்றம் செய்து எழுதி வழங்குவது ஆகும். இது பெரும்பாலும் ஔகாரத்திற்கு அமைகின்றது.\n\n\nSection::::முன்னொட்டு இணைப்பு.\nமொழிக்கு முதலாக என்ற விலக்கப்பட்ட உயிர்மெய் எழுத்துக்களின் முன்னர் ஒலித்துணை கருதி, உயிர் எழுத்துக்களை உடன் புணர்த்தல் முன்னொட்டு இணைப்பாகும். \n\n\nமொழி முதலாகவென அமைந்த லகரத்தின் முன்னர் ஒலித்துணை வேண்டி இகரம் புணர்க்கப்பட்டுள்ளது. இவ்வாறு அமைவன முன்னொட்டுகளாகும்.\n\nSection::::உறழ்ச்சி நிலைக்கான காரணங்கள்.\nவிளம்பரத் தமிழில் ஒரே முறையான எழுதுமுறை அமையாமைக்கு நான்கு காரணங்கள் உள்ளன: இருவகை ஒலிப்புப் பாங்கு நிலை; கால வளர்ச்சி நிலை; ஒலி நுணுக்க நிலை; ஒலிப்பு எளிமையாக்க நிலை. \n\nSection::::இருவகை ஒலிப்புப் பாங்கு நிலை.\nஅதாவது இருவேறு வகைகளில் ஒலிப்பதற்கு ஏற்றவாறு மொழியமைந்திருக்கும் நிலையாகும். \n\n\nஎன்ற ஆங்கிலச் சொல்லில் உள்ள “ப“ என்னும் எழுத்து அகரமாகவும், எகரமாகவும், ஒலிக்க இடம் தருகின்றது. எனவே, பாட்டாரி, பேட்டாரி எனச் சொற்கள் உறழ்ந்தமைகின்றன.\n\nSection::::கால வளர்ச்சி நிலை.\nகாலத்திற்கு ஏற்ப மொழியின் ஒலிகள் திரிந்தமையும் நிலையாகும். வைட்டமின் எனக் கூறி வந்ததை இன்ற அமெரிக்க ஒலிப்பு முறையை ஒட்டி விட்டமின் என ஒலிக்கத் தொடங்கியுள்ளனர். இதனால் வைட்டமின் என்னும் உறழ்ச்சி நிலை உருவாகிறது. \n\nSection::::ஒலி நுணுக்க நிலை.\nசொல்லின் ஒலிகளை நுணுக்கமாக உணர்ந்து தெளிவாகவும் அழுத்தமாகவும் உணர்த்துவதாகும். \n\nடேப்ரிக்கார்டர் என்னும் சொல்லில் உள்ள “ரி“ யும் “கா“ வும் ரிக்கார்டர் என்று ஒலிக்கப்படுகின்றன. இச்சொல்லில் உள்ள ரகர இகரத்தின் பின் வரும் ககர ஒற்று இரட்டிக்கும்போது ஒலித்தெளிவு கிடைக்கிறது. \n\n\n\nSection::::ஒலிப்பு எளிமையாக்க நிலை.\nஒலிப்பதற்கு எளிமையாக அமையுமாறு ஒலிகளை ஒலிபெயர்த்தமைக்கும் நிலையாகும். \n\nSection::::தாக்குரவுக்கான காரணங்கள்.\nவிளம்பரங்களில் பிறமொழித் தாக்கம் ஏற்பட பல காரணங்கள் உள்ளன. \n\nSection::::தகவல் தொடர்புச் சாதனங்கள்.\nதகவல் தொடர்புச் சாதனங்களில் நாள்தோறும் வெளிவருகின்ற ஒலி ஒளி பரப்புகின்ற செய்திகள், நிகழ்ச்சிகளில் பிறமொழி கலந்த தமிழ் வந்த வண்ணம் உள்ளன. இதே தமிழ் விளம்பரங்களிலும் கலந்துள்ளன. இதனால் பிறமொழிக் கலப்புத் தாக்கம் விளம்பர மொழியிலும் ஊடுருவ ஒரு காரணமாகின்றது. \n\nSection::::கலைச்சொல் இல்லாமை.\nஇன்றைய அறிவியல், தொழில் நுட்ப வளர்ச்சிக்கு ஏற்றவாறு தமிழ் வளர்ச்சியடையவில்லை. பல்வேறு பொருள்களுக்குரிய கலைச்சொற்கள் தமிழில் விரைவாகத் தோன்றவில்லை. எனவே பிற மொழித்தாக்கம் கால வளர்ச்சி காரணமாக அமைந்துள்ளது. \n\nஉதாரணங்கள்:\n\nSection::::பொதுக் குறியீட்டு நிலைபேறாக்கம்.\nஅறிவியல், கணிதம் போன்ற துறைகளுக்குரிய பொதுக் குறியீட்டுக் கலைச்சொற்கள் அனைத்து மொழிகளிலும் ஒன்றபோல் அமைத்து வழங்கப்படுகின்றன. இந்த முறையும் பிறமொழித் தாக்குரவுக்குக் காரணமாக அமைகின்றது. \n\n\nவிட்டமின்கள், ஆல்ஃபா பீட்டா காமா போன்றவை பொதுக் குறியீடுகள். பொதுமை கருதி விளம்பரத்தில் இவை அப்படியே எடுத்தாளப்படுகின்றன. மொழித்தாக்குரவு ஏற்பட இதுவும் காரணமாகின்றது. \n\nSection::::மொழிபெயர்ப்பு.\nபிற மொழி விளம்பரங்களை தூய தமிழில் தர வேண்டும் என்ற எண்ணமும் தமிழ்மொழிப் புலமையும் விளம்பர ஆசிரியர்களுக்குத் குறைவாக உள்ளது பிறமொழித் தாக்குரவிற்குக் காரணமாகின்றது. \n\nSection::::நுகர்வோர் முன்னிலை.\nவிளம்பர ஆசிரியர் விளம்பரங்களை எழுதும்போது விளம்பரம் எத்தகைய நுகர்வோரைச் சென்று அடைய வேண்டும் என்பதைத் திட்டமிட்டு, அத்தகைய நுகர்வோரை முன்னிலைப்படுத்தி அவர்முன் பேசுவது போல் விளம்பர நகலை அமைப்பர். எழுதப்படும் மொழியிலும், பேசப்படும் மொழியிலும் பிறமொழிச் சொற்கள் மிகுதியாகக் கலப்பது இயற்கை. விளம்பரதாரர், நுகர்வோர் ஆகியோர் நேரடியாகப் பேசுவது போல் பல விளம்பரங்கள் அமைகின்றன. உதாரணம்: விஸ்பர் விளம்பரம் \n\nSection::::விஸ்பர் பெண்.\n\"ஒரு பெண்ணுக்கு வேண்டிய ஒரு நல்ல பொருள் கடைசியா எனக்குக் கிடைச்சிருக்கு. ஒரு புதிய நாப்கின் விஸ்பர் , விஸ்பர்னா ட்ரைவீல்னு சொல்ற உறை இருக்கு. இந்த உறை தண்ணீரை நாப்கின்குள் இழுத்துக் கொண்டு மேல்பரப்புக்கு வந்திடாமத் தடுக்குது. அதனால் மேல்பாகம் அதிக சுத்தமாகவும், அதிக உலர்ந்த தன்மையோடவும் இருக்கு. இப்பதான் நாப்பின் மாத்தினதுப் போல் தோணுது. புதிய விஸ்பர் சுத்தமான உலர்ந்த தன்மைக்கு.\" விளம்பர ஆசிரியர் நேருக்கு நேர் பேசுவது போல் அமைகின்ற இத்தகை விளம்பரங்களிலும் பிறமொழிக் கலப்பு அதிகம் ஏற்பட வாய்பபுள்ளது. \n\nSection::::அன்றாடம் பேசும் மொழி.\nவிளம்பரச் செய்தியானது விளம்பரதாரரிடமிருந்து யாரைச் சென்றடைய வேண்டுமோ, அவர்களுக்கப் புரியும் வகையில், புரியும் மொழியில் எழுதப்பட வேண்டும். \n\n\nஇந்த விளம்பரத்தில் சிறுவர் சிறுமியர் பாடப்பகுதியில் இடம் பெற்ற பாடலின் வாரிகளைக் கொண்டே விளம்பரம் அமைந்துள்ளது. சிறுவர்களுக்கு மொழி அறிவு குறைவு. தமிழ் வியம்பரங்களில் பிறமொழித் தாக்கம் ஏற்பட நுகர்வோராகிய கதைமாந்தர்தம் மொழி வழக்கமும் ஒரு காரணமாக அமைகின்றன. \n\nSection::::பிறமொழிக் கவர்ச்சி.\nஒரு மொழியின் ஒலிமரபு நிலைக்குமாறுபட்டனவாய் அமையும் சொற்கள் படித்தறிவதற்கு, காண்பதற்குக் கவர்ச்சியாக இருக்கும். கவர்தல் பண்பு கருதியும் பிறமொழியில் புகுந்துவிட வாய்ப்புள்ளது.\n\nSection::::மொழிக்கு அப்பாற்பட்ட நிலை.\nஎந்த ஒரு மொழியில் விளம்பரம் உருவாக்கப்பட்டாலும் அது அனைவருக்கும் புரிய வேண்டும் என்பதனை மனதிற்கொண்டு சில உத்தி முறைகளைக் கையாண்டு விளம்பரதாரர்கள் தயாரிக்கின்றனர். இந்தியாவில் ஆங்கிலமும், இந்தியும் பொதுமொழியாகும். ஆங்கிலம் அனைவரும் தெரிந்த பொதுமொழியாக இருப்பதனால் வட்டாரமொழி அனைத்திலுமே ஆங்கிலம் உட்புகுந்து விடுகின்றது. \n\nஇத்தகைய விளம்பரம், அந்த மாநில மொழி மட்டுமே அறிந்தவராலும் ஆங்கிலம் மட்டும் அறிந்தவராலும் மாநில மொழி மற்றும் ஆங்கில மொழி அறிந்தவராலும் புரிந்து கொள்ள முடியும். பலரும் அறிந்து கொள்ள வேண்டும் என்ற நோக்கத்தின் அடிப்படையில் பிறமொழிக் கலப்பு ஏற்பட்டுள்ளது.\n\nSection::::சட்டம் இல்லாமை.\nவிளம்பர நெறிமுறைகள் என்ற ஒவ்வொரு தகவல்தொடர்புச் சாதனத்திற்கும் வரையறைகள் உண்டு. அதிலும் ஒவ்வொரு சாதனத்திலும் ஒவ்வொரு பொருளுக்கும் வரையறைகள் உள்ளன. \n\nமது மற்றும் சிகரெட் விளம்பரத்தின் கீழ் அது குறித்த சட்டக் கட்டளை விதிகள் அவசியம் பொறிக்கப்பட வேண்டுமென்ற நெறிமுறை உள்ளது. தமிழ்மொழி விளம்பரங்களில் அயல்மொழிச் சொற்கள் கூடாது என்பன போன்ற சட்ட நெறிமுறைகள் எதுவும் இல்லை.\n"}
{"id": "192722", "url": "https://ta.wikipedia.org/wiki?curid=192722", "title": "தோட்டம்", "text": "தோட்டம்\n\nதோட்டம் என்பது வீட்டுக் கொல்லை அல்லது வீட்டுக்கு வெளிப்புற நிலத்தைப் பண்படுத்தி, அதில் தாவர வகைகளை உணவுக்காகவோ அல்லது காட்சிப்படுத்தவோ அல்லது அழகு நுகர்விற்காகவோ வளர்ப்பது ஆகும். இதில் இயற்கை, செயற்கைத் தாவரங்களும் அடங்கும். இயற்கையில் பல தோட்ட அமைவுகள் இயல்பாக அமைதலும் உண்டு. இன்று வீட்டுத் தோட்டங்களே மிகவும் பரவலாக ஏற்பட்டுள்ளன. கீரைகள், காய்கறிகள், பழம் தரும் மரங்கள், அழகுச் செடிகள் போன்றவை இதில் அடங்கும். பொது மரபாக இவை அனைத்துவகைத் தோட்டங்களையும் குறிக்கும். இயற்கையான சூழலில் காட்டு விலங்குகளை வளர்க்கும் விலங்கு காட்சியகங்களும் உயிரியல் தோட்டங்களாகும். மேற்கத்தியத் தோட்டங்கள் பெரும்பாலும் தாவரங்களால் நிரம்புவதால் அவை தாவரத் தோட்டங்கள் எனப்படுகின்றன. யப்பான் சென் தோட்டங்களைப் போன்ற சில கிழக்கத்திய மரபான தோட்டங்களில் தாவரங்கள் இங்கொன்றும் அங்கொன்றுமாக அல்லது முற்றிலும் இல்லாமலும் போகலாம்.\n\nதோட்டங்கள் பல்வேறு பாணிகளும் கட்டமைவுகளும் கொண்டமையலாம். இவை நீர்நிலைகளிலும் குளங்களிலும் ஏரிகளிலும் சரிவான பள்ளத்தாக்குகளிலும் அமையலாம். தோட்டங்களில் குளுமைக்காகவும் அழகுக்காகவும் நீரூற்றுகளும் அமைக்கப்படுகின்றன.நீரூற்றுகளைச் சுற்றியும் தோட்டங்கள் அமைக்கப்படுவதுண்டு. சில தோட்டங்கள் அழகுக்காக மட்டுமே அமைக்கப்படுகின்றன. வேறு சில தோட்டங்கள் உணவையும் தனிப்பகுதியிலோ அல்லது அழகுதரும் தாவரங்களுக்கிடையே இடைமிடைந்தோ பயிரிடலால் தருவதுண்டு. உணவுத்ரும் தோட்டங்கள் பண்ணைகளை விட சிறியனவாகும். இவை மிகுந்த உழைப்பைக் கோருபவை. இவற்றின் நோக்கம் பொழுதுபோக்கே தவிர வணிகப்பயன் அல்ல. பூந்தோட்டங்கள் பலவகை உயரம், வண்ணம், கட்டமைவு, நறுமணம் கொண்டவையாகவும் புலன்களுக்கு ஆர்வமும் மகிழ்ச்சியும் தருவனவாகவும் அமைகின்றன.\n\nதோட்ட வளர்ப்பு தோட்டத்தை வளர்த்துப் பேணிக்காக்கும் செயல்பாடு அல்லது கலையாகும். இப்பணி பயில்நிலைத் தோட்டக்காரர்களாலோ அல்லது தொழில்முறைத் தோட்ட வல்லுனர்களாலோ செய்யப்படுகிறது. தோட்டம் பூங்காக்களிலும் சாலையோரங்களிலும் பிற பொதுவெளிகளிலும் அமைக்கப்படுகிறது.\n\nநில இயற்கை அழகியல் அத்துரைவல்லுனர்களின் தொழில்முறைப் பணியாகும். இவ்வல்லுனர்கள் பொதுவிட அமைப்புகளிலும் தொழிற்குழும வாடிக்கையாளர்களுக்கும் நில இயற்கை வடிவமைப்பைச் செய்து தருகின்றனர்.\n\nSection::::வடிவமைப்பு.\nதோட்ட வடிவமைப்பு என்பது நிலக்கிடப்பு நிலையில் தேர்ந்தெடுத்த தாவரவகைகளை நடுவதற்கான தரையமைவுத் திட்டமிடல் செயல்முறையாகும். தோட்டங்கள் தோட்ட உரிமையாளர்களாலும் வடிவமைக்கப்படுகின்றன அல்லது தொழில்முறை வல்லுனர்களாலும் வடிவமைக்கப்படுகின்றன. தொழில்முறை தோட்ட வடிவமைப்பாளர்கள் தோட்டக்கலையிலும் வடிவமைப்பு நெறிமுறைகளிலும் பயிற்சி பெற்றவர்களாவர். அவர்கள் தாவரங்களைப் பயன்படுத்தும் வழிவகை பற்றிய அறிவு சான்றவராவர். சில தொழில்முறைத் தோட்ட வடிவமைப்பாளர்கள் நிலக்கிடப்பு வடிவமைப்பாளர்களும் ஆவர். இவர்கள் இதற்கான தனி பட்டம் பெற்று அரசின் உரிமமும் பெற்று வைத்திருப்பர்.\n\nதோட்ட வடிவமைப்புக் கூறுபாடுகளில் நிலத் தரையமைவு, நடைவழிகள், சுவர்கள், அமர்வு இடங்கள், நீரூற்று போன்ற நீர் ஏற்பாடுகள், தாவரங்களின் இட இருப்பமைவு ஆகியன அடங்கும். இவை பொது தோட்டக்கலை தேவைகளுக்கு ஏற்பவும் பருவ மாற்றத் தோற்றங்களுக்கு ஏற்பவும் வாழ்நாள், வாழிடம், உருவளவு, வளர்ச்சி வீதம், பிற தாவரங்கள் உடனான கூட்டியைவு, நில அமைவு உடனான ஒருங்கியைவு ஆகியவற்றைக் கருதியும் வடிவமைக்கப்படல் வேண்டும். தொடர் பேணுதலுக்குக் கிடைக்கும் நீதிவளமும் பேணிக் காக்க கிடைக்கும் நேர அளவும் தாவரத் தேர்வு, அவற்றின் வளர்ச்சி வீதம், பரவல் அளவு, ஓராண்டு அல்லது ஈராண்டு போன்ற தன்விதைப்புக் கால அளவு, பூப்புக் காலம் போன்ற பிற பன்மைகளைத் தெரிவுசெய்ய உதவும். தோட்ட வடிவமைப்பை முறையான வடிவமைப்பு, இயற்கை வடிவமைப்பு என இருவகையாக ஓரளவு பிரிக்கலாம்.\n\nமிக இன்றியமையாத தோட்ட வடிவமைப்புக் கூறுபாடு அதன் பயன்பாடும் பாணியும் தோட்டப் பொதுவெளிக் கட்டமைப்புகள் உடனான ஒருங்கிணைவும் ஆகும்மிவை எல்லாமே கிடைக்கும் பாதீட்டைப் பொறுத்தே அமையும்.\n\nபொதுவாக வீட்டு தோட்டத்தில் சமைப்பதற்கான காய்கறிகள் பயிரிடப்படுகின்றன. கீரை வகைகள், பச்சைமிளகாய், கத்தரி, வெண்டை போன்றவை வீட்டு தோட்டத்தில் பயிரிடப்படும் முக்கியமான காய்கறிகள்.\nகீரை வகைகள், பச்சைமிளகாய், கத்தரி, வெண்டை, வெள்ளரி, அவரை போன்றவை மரக்கறி தோட்டத்தில் பயிரிடப்படும் முக்கியமான காய்கறிகள்.\n\n\n"}
{"id": "192723", "url": "https://ta.wikipedia.org/wiki?curid=192723", "title": "மாவென்", "text": "மாவென்\n\nமாவென் (MAVEN) (Mars Atmosphere and Volatiles Evolution) என்பது செவ்வாய்க் கோளை ஆராய அமெரிக்காவின் விண்வெளி ஆய்வு மையமான நாசா தயார் செய்து அனுப்பிய விண்கலம்.\nSection::::வரலாறு.\n\"மாவென்\" விண்கலம் 2013 நவம்பர் 18 ஆம் திகதி புளோரிடாவின் கேப் கேனவரல் ஏவுதளத்தில் இருந்து ஏவப்பட்டது. 2014 செப்டம்பர் மாதம் 22 ஆம் திகதி விண்கலம் செவ்வாய் கோளின் சுற்றுப்பாதையை சென்றடைந்தது.\n\nSection::::எடை.\nஅட்லஸ் வி-401 ஏவுகலம் கொண்டு விண்ணில் செலுத்தப்பட்டது. இதன் எடை 802 கிகி ஆகும்.\nSection::::நோக்கம்.\nசெவ்வாய்க் கோளின் காலநிலையை வளிமண்டலத்தில் உள்ள வளிமத்தின் இழப்பு எவ்வாறு மாற்றத்தை ஏற்படுத்தியுள்ளது என அறிவதும், இதற்கு முன்னர் செவ்வாய் பற்றிய தகவல் போல் மேலும் பல தகவல்களை பெற இதன் மூலம் முயற்சிக்கப்படும். ஆனால் மாவென், செவ்வாய் கோளில் உயிரினங்களின் தகவல்களைப் பற்றி கண்டறியாது என அறிவிக்கப்பட்டுள்ளது.\nSection::::வன்பொருள் கண்ணோட்டம்.\nமார்ஸ் ரெகனைசன்ஸ் ஆர்பிட்டர் மற்றும் ஒடிஸி விண்கலம் போன்றவற்றின் அடிப்படையில் லாக்ஹீட் மார்டின் ஸ்பேஸ் சிஸ்டம்ஸ் வடிவமைப்பு செய்துள்ளது. இதன் இரு முனைகளிலும் சூரிய வரிசையுடைய காந்த கவரும் திறன் அளவு கருவி (magnetometers) 0.20 பற்றி மீ 3 (7.1 cu ft) அளவு கன சதுர வடிவத்தில் அமைந்துள்ளது. நாசாவின் ஜெட் ப்ரபல்ஷன் ஆய்வகம் 10Mbps வரை ஒரு தரவு பரிமாற்ற விகிதம் கொண்ட எலெக்ட்ரா தொலைத்தொடர்பு ரிலே தொகுப்பு வழங்கியுள்ளது. விண்கலம் அதிகமாக நீள்வட்ட வழியில் தரைகட்டுப்பாட்டில் இயங்கும்படி வடிவமைக்கப்பட்டுள்ளது.\nSection::::விஞ்ஞான கருவிகள்.\n\"மேவன்\" செவ்வாய் கோளின் வளிமண்டலத்தின் மேல் பகுதியில் சூரியனின் ஒளியின் காரணமாக ஏற்படும் விளைவுகள், மற்றும் செவ்வாய் வளிமண்டல வாயுக்கள் பண்புகள், அதன் மேல் வளிமண்டல மாற்றங்கள், சூரிய காற்று, அயனி மண்டிலம் பாதிப்பு பற்றிய ஆராய்ச்சிக்கருவிகள் இதில் உள்ளன. இதனுடன் ஒரு பூமி ஆண்டில் ஒரு காலத்தில் மிகவும் நீள் வட்டப்பாதையில் ஏற்படும் நிகழ்வுகள் பற்றிய அளவீடுகள் செய்யும் கருவி, ஆழ்ந்த தாழ்நிலைகளும் \"150 கிமீ (93 மைல்) குறைந்த உயரத்தில் மேல் வளிமண்டலத்தில் ஏற்படும் நிகழ்வைக்கணிக்கும் கருவி போன்றவை உள்ளது. விண்கலத்தில் பறக்கும் கருவிகளின் தொகுப்பை கொலராடோ போல்டர் பல்கலைக்கழகம், கலிபோர்னியா பல்கலைக்கழகம், பெர்க்லி மற்றும் கோடார்ட் ஸ்பேஸ் பிளைட் மையம் ஆகியவை சேர்ந்து உருவாக்கியுள்ளன.\n\nSection::::ஏவுதல்.\nநாசா 18.11.2013 (திங்கள் கிழமை) அன்று அமெரிக்காவின் நேரப்படி மதியம் 1.28 மணிக்கு அட்லஸ் வி-401 ராக்கெட் மூலம் புளோரிடாவில் உள்ள கேப் கனவரல் மையத்தில் இருந்து விண்ணில் ஏவியது. இது 10 மாத பயணத்திற்குப் பின்னர் 22.09.2014 அன்று செவ்வாய்கிரகத்திற்கு சென்றடையும். \n\nஇந்த விண்கலம் செவ்வாய் கிரகத்திற்கு மேல் 6 ஆயிரம் கி.மீ சுற்றும். இது 3 முறை செவ்வாய் கிரகத்திற்கு மேல் 125 கி.மீ தூரம் நெருக்கமாக வரும். இதன் எடை 2,450 கிலோ, மற்றும் 37.5 அடி நீளம் கொண்டது. திட்ட செலவு ரூ.4030 கோடி ஆகும்.\n"}
{"id": "192727", "url": "https://ta.wikipedia.org/wiki?curid=192727", "title": "கொங்காலே கொட பண்டா", "text": "கொங்காலே கொட பண்டா\n\nகொங்காலே கொட பண்டா என்பவர் இலங்கை ஆங்கிலேடம் இருந்து சுதந்திரத்தைப் பெறுவதற்காகப் போராடிய தேசிய வீரர்களுள் ஒருவராவார். இவர் களனியில் வனவாசல என்னும் பிரதேசத்தில் பிறந்தார். இவரது இயற்பெயர் \"வர்ணபுர தேவக டேவிட்\". \"வனவாசல டேவிட்\", \"பேலியகொட டேவிட்\"எனும் பெயர்களாலும் இவர் அழைக்கப்படார். வரி எதிர்ப்பு இயக்கத்திற்கு ஆதரவு வெளியிட்டு மலைநாட்டிற்கு வந்த அவர் அங்கு திருமணப்பந்தத்தில் இணைந்த்துகொண்டார் . பிறகு அவர் கொங்கால கொட பண்டா என பிரசித்தம் அடைந்தார் . கொங்காலே கொட பண்டா சிங்களவர்களின் மன்னனாக \"சீறீ சர்வசித்தி ராஜசிங்க\" என்னும் பெயரில் தம்புள்ளையில் முடிசூடிக்கொண்டார். 1848இல் இலங்கையில் இடம்பெற்ற சுதந்திரப்போரின் போது வீரபுரன் அப்பு எனும் பௌத்தபிக்குவுடன் தலைமைத்துவத்தை ஏற்று செயற்பட்டார். உயிருடன் கைதான அவர் குற்றவாளீயாக ஒப்புக்கொண்டபடியால், மலாக்காவுக்கு நாடு கடத்தப்பட்டார். சிங்களவரின் வீர புருஸரான இவர் நோயினால் 1849 டிசம்பர் 1 ஆம் திகதி மரணமானார்.\n"}
{"id": "192731", "url": "https://ta.wikipedia.org/wiki?curid=192731", "title": "முப்பரிமாண கடவுச்சொல்", "text": "முப்பரிமாண கடவுச்சொல்\n\nபொதுவாக கடவுச்சொல் என்பது ஒரு அங்கீகரிக்கபட்ட பயனரை அனுமதிப்பதற்காக பயன்படுத்தப்படும் ஒரு ரகசிய சொல் அல்லது சரம்.இணையத்தில் ஒரு பயனரை அங்கீகரிக்கும் முறை சுலபமாக இருக்கும் அல்லது மிகவும் கடுமையாக இருக்கும்.அசுர வேகத்தில் வளர்ந்து வரும் பல வகையான தொழில்நுட்பத்தால் , இன்னொருவருடைய கடவுச்சொல்லை ஒரு அங்கீகரிக்கபடாத நபர் திருடுவது எளிமையான செயலாக உள்ளது. ரகசியமான அந்த கடவுச்சொல்லை திருடுவதற்காக பல்வேறு வழிமுறைகளை இணையத்திலே நாம் காண முடியும்.பயனர்கள் பெரும்பாலும் உரை கடவுச்சொற்கள், கைரேகை பதிவுகள் அல்லது கருவிழிப் பதிவுகள் மூலமாக அங்கீகரிக்கப்படுகிறார்கள்.இதில் நம் உடலின் உள்ள அடையாளங்கள் மூலமாக அங்கீகரிக்கப்டும் முறை மேற்சொன்ன \"கடவுச்சொல் திருடர்களை\" தடுப்பதற்காக கண்டுபிடிக்கபட்ட வழிமுறை.மேலும் அதை எல்லா இடங்களிலும் பயன்படுத்துவது சிறிது கடினம்.ஏனெனில் உடலின் அடையாளங்களை உள்வாங்கி அங்கீகரிக்க தனிப்பட்ட இயந்திரங்கள் உள்ளன.அவற்றை பொருத்தி பயன்படுதுவதற்கு வல்லுனர்களின் உதவி தேவை.ஆனால் உரை கடுச்சொற்களை எளிதாக பயன்படுத்தலாம்.இப்பொழுதும் உரை கடவுச்சொற்களை எளிமையாக உரிய வழிமுறைகள் மூலமாக கண்டுபிடிக்க இயலும்.இத்தகைய செயல்களை தடுக்கும் விதமாக முப்பரிமாண கடவுச்சொல் என்னும் புதிய முறை கண்டுபிடிக்கபட்டுள்ளது.\n\n1)இந்த புதிய முறை கடவுச்சொல்லை எளிதாக நினைவில் வைத்துகொள்வதற்கும் ,மற்றவர்களை ஊடுருவமல் தடுப்பதற்கும் உதவுகிறது.\n2)இவ்வகையான கடவுச்சொற்களை நாம் காகிதத்தில் எழுதவோ,பிறரிடம் பகிர்ந்து கொள்வதோ அவ்வளவு எளிதல்ல.\n3)இந்த புதிய முறை கடவுச்சொல்லை எளிதாக மாற்றுவதற்கும் ,திரும்பப்பெறுவதற்கும் வழிவகை செய்துள்ளது.\n\nஇவ்வகை தொழில்நுட்பம் கடவுச்சொல் பாதுகாப்பிர்க்கு பெரிதும் உதவுகிறது.மேலும் கடவுச்சொல் திருடர்களை தடுக்கவும் வழிவகை செய்துள்ளது."}
{"id": "192732", "url": "https://ta.wikipedia.org/wiki?curid=192732", "title": "புற்று கதிர் ஏற்பளவு", "text": "புற்று கதிர் ஏற்பளவு\n\nபுற்று கதிர் ஏற்பளவு (tumour dose) என்பது கதிர் மருத்துவத்தில் நோய்குணமாக புற்றுத் திசுக்களுக்கு கொடுக்கப்பட வேண்டிய கதிர் ஏற்பளவினைக் குறிக்கும். திசுவினைப் பொறுத்து இவ்வளவு மாறுபடும். வலியகற்றும் கதிர் மருத்துவத்தில் கதிர் ஏற்பளவு குறைவாகவே உள்ளது. புற்றுக் கூற்றளவிலிருந்து இது மாறுபட்டது.\n"}
{"id": "192733", "url": "https://ta.wikipedia.org/wiki?curid=192733", "title": "கமுகறை புருஷோத்தமன் நாயர்", "text": "கமுகறை புருஷோத்தமன் நாயர்\n\nகமுகறை புருஷோத்தமன் நாயர் மலையாள சினிமாவின் ஆரம்பகாலப் பின்னணிப் பாடகர்களில் ஒருவர் (1930 - 1995). கன்னியாகுமரி மாவட்டத்தில் திருவட்டாறு என்ற ஊரில் 1930 டிசம்பர் 4 ஆம் தேதி பிறந்தார்\n\nSection::::வாழ்க்கை.\nஇசைப் பின்னணி கொண்ட குடும்பம். புருஷோத்தமனும் அவர் தங்கை லீலாவும் இளமையிலேயே இசை பயின்றார்கள். 13 ஆம் வயதில் திருவட்டாறு ஆதிகேசவப்பெருமாள் கோயில் சன்னிதியில் பாடி அறிமுகமானார். 15 ஆம் வயதில் அன்றைய திருவிதாங்கூர் அரசின் வானொலியில் பாட வாய்ப்பு கிடைத்தது\n\n1953ல் பொய்க்குதிரை என்ற படத்துக்காக ஒரு சிறிய பாடலைப் பாடினார். அதன்பின் தொடர்ந்து திரைப்பாடல்களைப் பாடினார். ஆத்மவித்யாலயமே, ஏகாந்ததையுடே அபார தீரம், மற்றொரு சீதையை காட்டிலேக்கயச்சு, ஈஸ்வர சிந்தயிதொந் போன்றபாடல்கள் மிகப்பிரபலமானவை\n\nதிருவட்டாற்றில் தனியார் உயர்நிலைப்பள்ளியை நடத்திவந்தார். 1995 மே மாதம் 26 ஆம் தேதி மறைந்தார்\n"}
{"id": "192734", "url": "https://ta.wikipedia.org/wiki?curid=192734", "title": "ராய்டாக் ஆறு", "text": "ராய்டாக் ஆறு\n\nராய்டாக் ஆறு (Raidak Rive) பிரம்பபுத்திரா நதியின் கிளை ஆறு ஆகும். இது இந்தியா, பூட்டான் மற்றும் வங்காளதேசம் வழியாகச் செல்கிறது. இது இமயமலையில் உற்பத்தியாகிறது. இதன் இன்னொரு பெயர் வாங் சூ ஆகும். பூட்டனில் இது திம்பு சூ எனவும் அழைக்கப்படுகிறது. இது மேற்கு வங்காளத்தில் ஜால்பாய்குரி மற்றும் கூச் பேகர் மாவட்டம் வழியாக வங்காளதேசம் செல்கிறது. வங்காளதேசத்தில் குரிகிராம் மாவட்டதின் வழியாக செல்லும் இந்த ஆற்றை தூத்குமார் ஆறு என்று அழைக்கின்றனர். இந்த ஆறானது மொத்தம் 370 (230 மைல்கள்) கிலோமீட்டர் தூரம் ஓடுகின்றது.\n\nSection::::சுக்கா நீர்மின் நிலையம்.\nஇந்த ஆற்றின் குறுக்கே சுக்கா நீர்மின் நிலையம் பூட்டானில் அமைந்துள்ளது. இந்த நீர்மின் நிலையமானது இந்தியாவால் கட்டப்பட்டது. மொத்தத் தொகையில் 60% இந்தியாவும் மீதி 40 % கடனாகவும் பெறப்பட்டது. இதிலிருந்து உற்பத்தியாகும் மின்சாரம் பூட்டானின் தேவைக்குப் போக மீதி இந்தியாவிற்கு மிகக் குறைந்த விலையில் வழங்கப்படுகிறது. திம்புவிற்கும் இந்திய எல்கைக்கும் இடையே இந்த நீர்மின்சக்தி நிலையம் 1974-ல் கட்டத் தொடங்கி 1988-ல் கட்டிமுடிக்கப்பட்டது. இது பூட்டானின் சிமாகோட்டி கிராமத்தில் அமைந்துள்ளது. இதிலிருந்து 336 மெகாவாட் மின்சாரம் உற்பத்தி செய்யப்படுகிறது.\n"}
{"id": "192735", "url": "https://ta.wikipedia.org/wiki?curid=192735", "title": "அருண்குமார் அரவிந்த்", "text": "அருண்குமார் அரவிந்த்\n\nஅருண்குமார் அரவிந்த் (\"Arun Kumar Aravind\"- மே 22, 1977) மலையாளத் திரைப்பட இயக்குநர். மலையாளத்தில் புதியதலைமுறைப் படங்கள் என்று சொல்லப்படும் திரை அலையை உருவாக்கியவர்களில் ஒருவர்\n\nSection::::திரைவாழ்க்கை.\nஅருண்குமார் அடிப்படையில் ஒரு திரைப்படத் தொகுப்பாளர். 2004ல் வெளிவந்த \"வெட்டம்\" என்ற மலையாளப்படத்தை படத்தொகுப்பு செய்தார். அதன்பின் இயக்குநர் பிரியதர்சனின் பெரும்பாலான படங்களுக்கு படத்தொகுப்பாளராகப் பணியாற்றினார்.\n\n2010 ல் சியாம் மேனன் எழுதிய \"காக்டெய்ல்\" என்ற சினிமாவை இயக்கியபடி இயக்குநராக அறிமுகமானார். அதன்பின் 2011 ல் முரளி கோபி திரைக்கதை எழுதிய \"ஈ அடுத்த காலத்து\" என்ற படமும் 2012ல் \"லெஃப்ட் ரைட் லெஃப்ட்\" என்ற அரசியல் விமர்சனப்படமும் இவரது இயக்கத்தில் வெளிவந்தன. ஜெயமோகன் திரைக்கதை எழுதிய \"ஒன் பை டூ\" என்ற படத்தை இப்போது இயக்கிக் கொண்டிருக்கிறார் \n\nSection::::விருதுகள்.\nஈ அடுத்த காலத்து படம் திருவனந்தபுரம் திரைவிழாவில் சிறந்த படம் மற்றும் திரைக்கதைக்கான விருதைப் பெற்றது. ஏஷியாநெட் விருது சிறந்த படத்தொகுப்புக்காக வழங்கப்பட்டது.\n"}
{"id": "192737", "url": "https://ta.wikipedia.org/wiki?curid=192737", "title": "கதிர்வரைவியல் ஒப்புமை", "text": "கதிர்வரைவியல் ஒப்புமை\n\nகதிர்வரைவியல் ஒப்புமை (\"radiographic contrast\", அல்லது \"radiocontrast\") என்பது கதிர்வரைவியல் படத்தில் இரு அடுத்தடுத்த புள்ளிகளில் காணப்படும் ஒளியியல் அடர்த்திகளின் வேறுபாடாகும். D1 , D2 ஆகியவை இரு அடுத்தடுத்த புள்ளிகளிலுள்ள அடர்த்தி என்றால், அவைகளுக்கிடையே உள்ள ஒப்புமை C என்பது,\n\nசில சமயங்களில் ஒப்புமையினைக் கூட்ட நேர் அல்லது எதிர் (’+’ அல்லது ’-’) ஒப்புமைகூட்டும் சாயப்பொருளோ அல்லது வளிமமோ\nபயன்படுத்தப்படுகிறது.\n\n"}
{"id": "192738", "url": "https://ta.wikipedia.org/wiki?curid=192738", "title": "ஈராறு கால்கொண்டெழும் புரவி", "text": "ஈராறு கால்கொண்டெழும் புரவி\n\nஈராறு கால்கொண்டெழும் புரவி ஜெயமோகன் எழுதிய சிறுகதைகளின் தொகுதி. 2012ல் சொல்புதிது பதிப்பகம் இந்நூலை வெளியிட்டிருக்கிறது. இது நான்கு பாகங்களாக வெளிவந்துள்ளது.\n\nSection::::உள்ளடக்கம்.\nஈராறு கால்கொண்டெழும் புரவி என்பது காலத்தைப்பற்றி திருமூலர் எழுதிய வரி. இத்தொகுப்பில் உள்ள ஒரு குறுநாவலின் தலைப்பு அது. மெய்ஞானத்துக்கான பயணத்தில் அறிவுக்கும் நுண்ணுணர்வுக்குமான போராட்டத்தை அங்கதச்சுவையுடன் சொல்லும் கதை இது. திருமூலர் பாடல்களும் சித்தர் பாடல்களும் பகடியாகவும் நுண்ணியபொருளிலும் பயன்படுத்தப்பட்டுள்ளன\n\nஇத்தொகுதியில் \"மன்மதன்\", \"அலை அறிந்தது\", \"பழையமுகம்\" போன்ற கதைகள் உள்ளன. \"அதர்வம்\", \"களம்\" ஆகிய இருகதைகள் மகாபாரதப் பின்னணி கொண்டவை.\n"}
{"id": "192739", "url": "https://ta.wikipedia.org/wiki?curid=192739", "title": "பொன்னிறப்பாதை", "text": "பொன்னிறப்பாதை\n\nபொன்னிறப்பாதை ஜெயமோகன் எழுதிய கட்டுரைகளின் தொகுதி. சொல்புதிது பதிப்பகம் இந்நூலை 2013ல் வெளியிட்டிருக்கிறது.\n\nSection::::உள்ளடக்கம்.\nவாழ்க்கையின் அடிப்படைகளான உலகியல் விழுமியங்கள், ஆன்மீகக் கொள்கைகள் ஆகியவற்றை விவாதிக்கும் நூல் இது. பெரும்பாலும் வாசகர்களின் வினாக்களுக்கான விடைகளின் வடிவில் இவை அமைந்துள்ளன. \"விதிசமைப்பவர்கள்\", \"நான்குவேடங்கள்\" போன்ற கட்டுரைகள் இதில் உள்ளன\n"}
{"id": "192740", "url": "https://ta.wikipedia.org/wiki?curid=192740", "title": "இடைவெளி (கணிதம்)", "text": "இடைவெளி (கணிதம்)\n\nகணிதத்தில் ஒரு (மெய்யெண்) இடைவெளி ((\"real\") \"interval\") என்பது, தனது உறுப்புகளான இரு மெய்யெண்களுக்கு இடைப்பட்ட எந்தவொரு மெய்யெண்ணும் அதன் மற்றொரு உறுப்பாகவே அமைகின்ற பண்புடைய மெய்யெண்களின் கணம் ஆகும்.\n\nசில எடுத்துக்காட்டுக்கள்: \n\nSection::::குறியீடுகள்.\n\"a\", \"b\" என்ற இரு எண்களுக்கிடையுள்ள எண்களின் (அவ்விரு எண்கள் உட்பட) இடைவெளியின் குறியீடு: \n\nSection::::முனைப்புள்ளிகள் நீங்கலாக.\nஏதாவதொரு முனைப்புள்ளி நீங்கிய இடைவெளியைக் குறிப்பதற்கு, அந்த முனையிலுள்ள சதுர அடைப்புக்குறிக்குப் பதில் பிறை அடைப்புக்குறி பயன்படுத்தப்படுகிறது:\n\nஇக்குறியீடு, கணக்கோட்பாட்டில் வரிசைச் சோடிகளைக் குறிக்கிறது; பகுமுறை வடிவவியலில் ஒரு புள்ளியின் ஆயதொலைவுகளைக் குறிக்கிறது; ஒரு திசையனைக் குறிக்கிறது; மேலும் ஒரு சிக்கலெண்ணையும் குறிக்கிறது.\n\n(\"a\", \"b\") இடைவெளியின் நிரப்பியைக் குறிப்பதற்கு சில கணித எழுத்தாளர்கள் formula_5 என்ற குறியீட்டைப் பயன்படுத்துகிறார்கள். அதாவது, இது \"a\" மற்றும் அதைவிடச் சிறிய மெய்யெண்களையும், \"b\" மற்றும் அதைவிடப் பெரிய மெய்யெண்களையும் கொண்ட இடைவெளி என்பதாகும்.\n\nSection::::முடிவிலியான முனைப்புள்ளிகள்.\nஇடைவெளியின் இருவிதமானக் குறியீடுகளிலும், ஒரு முனையில் வரம்பு கிடையாது என்பதைக் குறிக்க முடிவிலியைப் பயன்படுத்தலாம். அதாவது formula_6 அல்லது formula_7 (அல்லது இரண்டையுமே) பயன்படுத்தலாம்.\n\nஎடுத்துக்காட்டாக, \n\nSection::::முழுஎண் இடைவெளிகள்.\n\"a\" , \"b\" என்பன இரு முழு எண்கள் எனில் அவற்றுக்கு இடையேயுள்ள முழு எண்களின் (அவை இரண்டும் உட்பட) இடைவெளியானது, [\"a\" .. \"b\"] அல்லது {\"a\" .. \"b\"}  அல்லது \"a\" .. \"b\" என சில இடங்களில் குறிக்கப்படுகிறது.\n\nகீழ் அல்லது மேல் முனைப்புள்ளியை முடிவுறு எண்ணாகக் கொண்ட முழுஎண் இடைவெளி எப்பொழுதும் அம்முனைப்புள்ளியையும் உள்ளடக்கியதாக இருக்கும். எனவே முனைப்புள்ளிகள் சேர்க்கப்படவில்லை எனபதை எழுத வேண்டிய முறை: \n\nSection::::திறந்த மற்றும் மூடிய இடைவெளி.\nSection::::திறந்த இடைவெளி.\nமுனைப்புள்ளிகளை உள்ளடக்காத இடைவெளி \"திறந்த இடைவெளி\" எனப்படும். இந்த இடைவெளியைக் குறிப்பதற்குப் பிறை அடைப்புக்குறிகள் பயன்படுத்தப்படுகின்றன.\n\nஎடுத்துக்காட்டு:\n\nதிறந்த இடைவெளி (0,1), \"0\" ஐ விட பெரிய எண்களையும் \"1\" ஐ விடச் சிறிய எண்களையும் கொண்டது.\n\nSection::::மூடிய இடைவெளி.\nமுனைப்புள்ளிகளை உள்ளடக்கிய இடைவெளி \"மூடிய இடைவெளி\" எனப்படும். இந்த இடைவெளியைக் குறிப்பதற்குச் சதுர அடைப்புக்குறிகள் பயன்படுத்தப்படுகின்றன.\nஎடுத்துக்காட்டு:\n\nமூடிய இடைவெளி [0,1], \"0\" மற்றும் \"0\" ஐ விட பெரிய எண்களையும், \"1\" மற்றும் \"1\" ஐ விடச் சிறிய எண்களையும் கொண்டது.\n\nSection::::சிதைந்த இடைவெளி.\nஒரேயொரு மெய்யெண் மட்டும் கொண்டுள்ள ஓருறுப்புக் கணம் \"சிதைந்த இடைவெளி\" எனப்படும். சில கணித எழுத்தாளர்கள், வெற்றுக்கணத்தையும் இந்த வரையறையில் சேர்த்துக் கொள்வர்.\n\nSection::::தகு இடைவெளி.\nவெற்றாகவோ அல்லது சிதைந்ததாகவோ இல்லாத ஒரு மெய்யெண் இடைவெளி, \"தகு இடைவெளி\" எனப்படும். இந்த இடைவெளி, முடிவுறா எண்ணிக்கையிலான உறுப்புகளைக் கொண்டிருக்கும்.\n\nSection::::இடது மற்றும் வலது வரம்புடைய இடைவெளி.\nஓர் இடைவெளியின் எல்லா உறுப்புகளையும் விடச் சிறியதான ஒரு மெய்யெண் இருக்குமாயின் அந்த இடைவெளி \"இடது-வரம்புடைய இடைவெளி\" (\"left-bounded\") என்றும், மாறாக எல்லா உறுப்புகளையும் விடப் பெரியதான ஒரு மெய்யெண் இருக்குமாயின் அந்த இடைவெளி \"வலது-வரம்புடைய இடைவெளி\" (\"right-bounded\") என்றும் அழைக்கப்படும்.\n\nஓர் இடைவெளி இடது வரம்புடைய இடைவெளியாகவும், வலது-வரம்புடைய இடைவெளியாகவும் இருந்தால் அது \"வரம்புடைய இடைவெளி\" (\"bounded\") எனப்படும். இல்லையெனில் அது \"வரம்பில்லாத இடைவெளி\" எனப்படும். பொதுவாக, வரம்புடைய இடைவெளிகள் \"முடிவுறு இடைவெளிகள்\" எனவும் அழைக்கப்படும்.\n\nவரம்புடைய இடைவெளிகளின் விட்டங்கள் (முனைப்புள்ளிகளின் வித்தியாசத்தின் தனி மதிப்பு) முடிவுறு மதிப்புகளாக இருக்கும். இந்த மதிப்பு, அந்த இடைவெளியின் நீளம் அல்லது அகலம் அல்லது அளவை எனப்படும்.\n\nவரம்பில்லா இடைவெளிகளின் நீளம் +∞; வெற்று இடைவெளியின் நீளம் 0 அல்லது வரையறுக்காததாகக் கொள்ளப்படும்..\n\n\"a\"  , \"b\" ஐ முனைப்புள்ளிகளாக உடைய வரம்புடைய இடைவெளியின் மையம் (\"a\" + \"b\")/2; அதன் ஆரம் |\"a\" − \"b\"|/2. வரம்பில்லா இடைவெளிகளுக்கும் வெற்று இடைவெளிகளுக்கும் மையமோ ஆரமோ வரையறுக்கப்படவில்லை.\n\nSection::::வகைப்பாடு.\nகீழே தரப்பட்டுள்ளவாறு மெய்யெண் இடைவெளிகளை பதினோரு வகைகளாகப் பிரிக்கலாம்.\n\n\"a\" , \"b\" மெய்யெண்கள்; formula_8:\n\nSection::::நீட்டிக்கப்பட்ட மெய்யெண் கோட்டின் இடைவெளிகள்.\nசில சூழ்நிலைகளில் இடைவெளிகளை நீட்டிக்கப்பட்ட மெய்யெண் கோட்டின் உட்கணங்களாக வரயறுக்கலாம். , இரண்டையும் சேர்த்து விரிவுபடுத்தப்பட்ட மெய்யெண்கோடு நீட்டிக்கப்பட்ட மெய்யெண்கோடு எனப்படுகிறது.\nஆகிய குறியீடுகள் இவ்விளக்கத்தால் பொருளுள்ளவையாகவும் வெவ்வேறானவையாகவும் இருக்கும். குறிப்பாக,\n\n\nஇடைவெளிகளை நீட்டிக்கப்பட்ட மெய்யெண் கோட்டின் உட்கணங்களாகக் கருதுவதால் மேலேயுள்ள வரையறைகளிலும் பெயர்களிலும் குழப்பங்கள் ஏற்படலாம். எடுத்துக்காட்டாக  = formula_1 என்ற இடைவெளி சாதாரண மெய்யெண்கோட்டில் மூடிய இடைவெளியாகவும், நீட்டிக்கப்பட்ட மெய்யெண்கோட்டில் திறந்த இடைவெளியாகவும் இருக்கும்.\n\n\nSection::::பண்புகள்.\nஇரு இடைவெளிகளின் வெட்டு வெற்றுக்கணமாக இல்லாமல் இருந்தால், இருந்தால் மட்டுமே, அவற்றின் ஒன்றிப்பு ஓர் இடைவெளியாக இருக்கும்.\n\nஅதாவது, ஒரு இடைவெளியின் திறந்த முனை மற்றொரு இடைவெளியின் மூடிய முனையாக இருக்க வேண்டும்.\n\n\n , formula_24 இன் உட்புறத்தில் இருந்தால், இருந்தால் மட்டுமே, இடைவெளிகள் formula_21 formula_23இரண்டும் வெற்றற்றவையாக இருக்க முடியும்.\n\nSection::::பொதுமைப்படுத்தல்.\nSection::::பல-பரிமாண இடைவெளிகள்.\n\"formula_27-பரிமாண இடைவெளி\" என்பது formula_28 இன் ஓர் உட்கணமாகும்.\n\nSection::::சிக்கலெண்களின் இடைவெளி.\nசிக்கலெண் தளத்தின் பகுதிகளாக சிக்கலெண்களின் இடைவெளிகளை வரையறுக்கலாம். இவை செவ்வகங்களாகவோ வட்டத் தகடுகளாகவோ இருக்கும்.\n\n\n"}
{"id": "192742", "url": "https://ta.wikipedia.org/wiki?curid=192742", "title": "சொல்புதிது குழுமம்", "text": "சொல்புதிது குழுமம்\n\nசொல்புதிது ஒரு விவாதக்குழுமம். ஜெயமோகன் வாசகர்களால் அவரது இணையதளம் வழியாக இது உருவாக்கப்பட்டுள்ளது. 2009 முதல் நடந்துவரும் இந்தக்குழுமத்தில் ஆயிரத்தைநூறு வாசகர்கள் உறுப்பினர்களாக உள்ளனர். புகுமுறை மட்டுறுத்தப்பட்டுள்ளது\n\nபேசுதளம்\n\nசொல்புதிது குழுமம்மட்டுறுத்தப்பட்ட விவாதங்களுக்கான களமாக அமைந்துள்ளது. இலக்கியம், சமூகம், பண்பாடு தளங்களிலான விவாதங்கள் மட்டுமே முன்னெடுக்கப்பட்டுள்ளன. அரசியல், சினிமா ஆகியவை தவிர்க்கப்படுகின்றன. தொடர்ச்சியாக ஆழமான விவாதங்கள் நிகழ்ந்துவரும் அமைப்புகளில் ஒன்றாக இக்குழுமம் இன்று அறியப்படுகிறது"}
{"id": "192754", "url": "https://ta.wikipedia.org/wiki?curid=192754", "title": "சுக்கா மாவட்டம்", "text": "சுக்கா மாவட்டம்\n\nசுக்கா மாவட்டம் (Chukha District) பூட்டான் நாட்டில் உள்ள 20 மாவட்டங்களில் ஒன்றாகும் . இம்மாவட்டத்தின் முக்கிய நகரம் பியூன்ட்ஷோலிங் ஆகும். இந்நகரமே இந்தியாவிற்கும் பூட்டானுக்குமான நுழைவாயில் ஆகும். சுக்கா பூடானின் வர்த்தக மற்றும் பொருளாதார நகராக விளங்கிகிறது. பூட்டானின் மொத்த உள்நாட்டு உற்பத்தியில் சுக்கா நகரம் முக்கியப் பங்கு வகிக்கிறது. இங்கு உள்ள சுக்கா நீர்மின் நிலையம் மற்றும் டாலா நீர்மின் நிலையம் நாட்டின் மின்தேவையை பூர்த்தி செய்கிறது. மேலும் இந்நகரத்தின் பூடான் கார்பைடு கெமிக்கல் லிமிட்டட் மிகப்பழமையான ஒன்றாகும்.\n\nSection::::மொழிகள்.\nஇந்நகரத்தில் ட்ஸோங்கா, நக்லோப், லோக்பு ஆகிய மொழிகள் பேசப்படுகின்றன.\n\nSection::::ஜிவோக்கள்.\nகிராமங்களின் தொகுப்பு ஜிவோக்கள் என அழைக்கப்படும். சுக்கா 11 ஜிவோக்களாக பிரிக்கப்பட்டுள்ளது.\nஅவை,\n"}
{"id": "192755", "url": "https://ta.wikipedia.org/wiki?curid=192755", "title": "பும்தாங் மாவட்டம்", "text": "பும்தாங் மாவட்டம்\n\nபும்தாங் மாவட்டம் (Bumthang District) பூட்டானிலுள்ள 20 மாவட்டங்களில் ஒன்றாகும். இங்கு வரலாற்று சிறப்புமிக்க கோவில்கள் பல அமைந்துள்ளன.இங்கு 4 பள்ளத்தாக்குகள் அமைந்துள்ளன. அவை உரா, சும்மி, டாங், சோய்கார் ஆகியன. இம்மாநிலம் ஒட்டுமொத்தமாக பும்தாங் பள்ளத்தாக்கு என்றும் அழைக்கப்படும். பும்தாங் எனில் அழகான நிலம் என்று பொருள்.\n\nSection::::பொருளாதாரம்.\nஇங்கே கேழ்வரகு, பால் பொருட்கள், தேன், ஆப்பிள், உருளைக்கிழங்கு, கம்பிளி போன்றவை உற்பத்தி செய்யப்படுகின்றன. பொருளாதாரத்தில் கேழ்வரகு முக்கியப் பங்கு வகிக்கிறது.\nSection::::மொழிகள்.\nபும்தாங்கா, ட்ஸோங்கா, கென்ங், கென்ங்கா, குர்டோப்கா, நுப்பிக்கா, ப்ரோக்காட், துர் மற்றும் யாக்கெர்ட் ஆகிய மொழிகள் பேசப்படுகின்றன.\n\nSection::::ஜிவோக்கள்.\nகிராமங்களின் தொகுப்பு ஜிவோக்கள் என அழைக்கப்படும். பும்தாங் 4 ஜிவோக்களாக பிரிக்கப்பட்டுள்ளது. அவை,\n\n\n"}
{"id": "192756", "url": "https://ta.wikipedia.org/wiki?curid=192756", "title": "பும்தாங்கா", "text": "பும்தாங்கா\n\nபும்தாங்கா அல்லது பும்தாங் (Bumthang language) பூட்டானில் பேசப்படும் ஒரு மொழியாகும்.இது கிழக்கு பூடானிய மொழியாகும். இதை பும்தாங் மாவட்டத்திலுள்ளவர்கள் , அதைச் சுற்றியுள்ள மாவட்டங்களைச் சார்ந்தவர்கள் மற்றும் மத்திய பூடானிலுள்ள மக்கள் பேசுகின்றனர். சுமார் 36,500 மக்கள் இம்மொழியைப் பேசுகின்றனர். இம்மொழியானது மத்திய பூட்டானில் ஆதிக்கம் செலுத்துவதாக 1993-ல் வான் டிரிம் சொன்னார்.\n\nSection::::தொடர்புடைய மொழிகள்.\nபும்தாங்கா மொழி பேசுபவர்கள் கென்ங்கா , குர்டோப்கா , நுப்பிக்கா ஆகிய மொழிகள் பேசுபவரோடு நெருங்கிய தொடர்புடையவர்கள்.இவை அனைத்தும் சேர்ந்து தான் பும்தாங் மொழி என வகைப்படுத்துகின்றனர்.\n"}
{"id": "192758", "url": "https://ta.wikipedia.org/wiki?curid=192758", "title": "ஐக்கிய அமெரிக்காவின் பெரும் பொருளியல் தொய்வு", "text": "ஐக்கிய அமெரிக்காவின் பெரும் பொருளியல் தொய்வு\n\nஐக்கிய அமெரிக்காவின்பெரும் பொருளியல் வீழ்ச்சி ஆகத்து 1929இல் அமெரிக்கப் பொருளியலின் பின்னடைவை அடுத்து நிகழ்ந்தது. நாட்டின் மொத்த உள்நாட்டு உற்பத்தி இரண்டு மாதங்களாக குறைந்து வந்தபோதிலும் 1929 அக்டோபரில் நிகழ்ந்த வால்வீதி வீழ்ச்சிக்குப் பின்னரே பொருளியல் பின்னடைவின் தாக்கங்கள் உணரப்படலாயின. உலகளாவிய பெரும் பொருளியல் வீழ்ச்சியும் தொடர்ந்தது. இதனை அடுத்த பத்தாண்டுகளில் மிகுதியானவர்களுக்கு வேலையில்லாமை,வறுமை,குறைந்த இலாபங்கள்,பணவாட்டம், வீழ்ச்சியடைந்த வேளாண் வருமானம் ஆகியன ஏற்பட்டன. பல பொருளியல் வளர்ச்சிக்கான வாய்ப்புக்களும் தனிநபர் முன்னேற்றத்திற்கான வாய்ப்புகளும் கைவராது போயின. இதற்கான காரணங்கள் இன்றளவும் விவாதிக்கப்பட்டு வருகின்றன. இந்நிகழ்வுகளால் பொருளாதார வருங்காலத்தைக் குறித்த நம்பிக்கை தளரலாயிற்று.\n\nஇதற்கான வழமையான காரணங்களாக கூடுதலான வாடிக்கையாளர் கடன், அளவிற்கு மீறிய கடன்கள் கொடுத்த வங்கிகளையும் முதலீட்டாளர்களையும் சரியாக கட்டுப்படுத்தப்படாத சந்தைகள்,மற்றும் விரைவான வளர்ச்சி கொண்ட புதிய தொழில்கள் உருவாகதிருந்தது ஆகியனவாகும். இவற்றின் விளைவாக எழுந்த குறைந்த செலவழித்தலும் குறைந்த தயாரிப்பும் நம்பிக்கைத் தளர்வும் இந்த வீழ்ச்சியை விரைவுபடுத்தின.\n"}
{"id": "192763", "url": "https://ta.wikipedia.org/wiki?curid=192763", "title": "சிந்தனைக்குத் தெளிவு தரும் சித்தர் பாடல்கள் (நூல்)", "text": "சிந்தனைக்குத் தெளிவு தரும் சித்தர் பாடல்கள் (நூல்)\n\nசிந்தனைக்குத் தெளிவு தரும் சித்தர் பாடல்கள் என்ற இந்நூல் சித்தர்களின் பாடல்களுக்கு ஒரு சிறு விளக்கம் தர முயற்சி செய்கிற நூல்.\n\nSection::::நூலாசிரியர்.\nஇந்நூலின் ஆசிரியர் எஸ்.சூரியமூர்த்தி இவர் மன அமைதியும் புத்தரின் விபாசனா தியானமுறையும் என்ற தியான முறை பற்றி மிக எளிமையாக எழுதி ஆன்மீ்கப் பணியாற்றுபவர்.\n\n\nSection::::உட்பொதிவு.\nSection::::முகவுரை.\nவாழ்க்கையில் நம்முடைய பல பயங்களுக்கும்,துன்பங்களுக்கும் முக்கிய காரணம் நாம் வேறு, மற்றவர்கள் வேறு என்ற எண்ணமே ஆகும். மாறாக நாமே எல்லாவற்றிலும் கலந்து நிற்கிறோம் (அத்வைத நிலை) என்ற எண்ணம் நம் மனதில் ஏற்பட்டால் மரண பயம் நீங்கும் அதற்கு இந்நூலை படிக்க வேண்டும் என நூலாசிரியர் கூறி தொடங்குகிறார்.\n\nSection::::இறைவனுக்கு அர்ப்பணம்.\nயாகத்தில் இடப்பட்ட நிவேதியத்தை உண்ணுகிற இறைவனுக்கு அர்ப்பணிக்கத்தக்க பொருட்கள் நம்மிடமில்லை.காலையும் ,மாலையும் இறைவனைக் குளிர்விக்கும் சித்தர்களின் பாடல்களை நிவேதனமாகச் செய்வோம்.\n\nSection::::ஒரு விளக்கம்.\nசித்தர்களின் தியானமுறையினால்(வாசியோகம்) இன்று பல நோய்களுக்கு தீர்வு காணப்படுகிறது. இம்முறையை ஆயிரம் ஆண்டுகளுக்கு முன்பே அனுபவித்துச் சொன்னவர்கள் சித்தர்கள் அது மட்டுமன்றி இயற்கையில் கிடைத்த மூலிகைகளைக் கொண்டு மருத்துவம் செய்தார்கள். இம்மூலிகைகளுக்கு மறைமொழியில் அர்த்தங்கள் கூறினார்கள்,சித்தர்களின் பாடல்களை படிக்கும் போது நாத்திகவாதிகளாக எண்ணத் தோன்றும். சாதிகளையும்,சடங்குகளையும்,உருவ வழிபாடுகளையும் கடுமையாக சாடினார்கள். சித்தர்களின் தியானமுறையினால் (வாசியோகம்) நீண்ட நாள் உயிர் வாழும் கலையை இவ்வுலகிற்கு அர்ப்பணித்தார்கள். \n\nSection::::பிராணாயாமம் செய்ய திருமூலர் காட்டிய வழி.\nபிராணாயாமம் என்ற மூச்சுப் பயிற்சி செய்ய உடல் சிவக்கும், உடலில் உள்ள முடி கருக்கும், உடலில் ஆன்மா நிலைத்து நிற்கும். அதாவது 16 மாத்திரை கால அளவு இடது பக்க நாசித்துவாரத்தில் (மூக்கு) உள்ளே இழுத்து (பூரகம்) 64 மாத்திரை கால அளவு உள்ளே காற்றை நிறுத்தி (கும்பகம்) 32 மாத்திரை காலளவு (ரேசகம்) மெதுவாக வலது நாசித்துவாரத்தின் (மூக்கு) வழியே வெளிவிட வேண்டும். \n\nSection::::சித்தர்கள் என்போர் யாவர்.\nசிவலோகத்தை இப்பூவுலகிலேயே கண்டு தரிசித்தவர்கள்,\n\nசமாதி நிலையில் சிவ லோகத்தையும், சிவலோகத்தையும், சிவபோகத்தையும் தம் முள்ளே கண்டவரின் நிலையை எப்படி சொல்வது.\n\nSection::::சித்தர்களின் பட்டியல்.\nசித்தர்கள் பதினெண்மர் (18 பேர்) என்பர்,\nஇவர்களைத் தவிர கீழ் கண்டவர்களும் சித்தர்கள் என்றே குறிக்கப்படுகின்றனர்.\n"}
{"id": "192767", "url": "https://ta.wikipedia.org/wiki?curid=192767", "title": "உலக தொழிற்சங்க சம்மேளனம்", "text": "உலக தொழிற்சங்க சம்மேளனம்\n\nஉலக தொழிற்சங்க சம்மேளனம் 1945 அக்டோபர் 3 - 8 தேதிகளில் பாரிஸ் நகரில் நடைபெற்ற சர்வதேச தொழிற்சங்கங்களின் மாநாட்டில் அமைக்கப்பட்டது.\n"}
{"id": "192780", "url": "https://ta.wikipedia.org/wiki?curid=192780", "title": "சப்தம் (நடனம்)", "text": "சப்தம் (நடனம்)\n\nசப்தம் ஜதி ஸ்வரத்திற்கு அடுத்தபடியாக பரத நாட்டியத்திலும் வரும் உருப்படி ஆகும். ஒரு நடன நிகழ்ச்சியில் முதலாவதாக பாவம் தொடங்குவது இவ் உருப்படியில் தான். சப்தம் என்றால் சொல் என்று பொருள். சப்தத்தில் அர்த்தம் நிறைந்த சாகித்தியமும் சிறு ஜதிக் கோர்வைகளும் இணைந்து வரும். சாதாரணமாக மிஸ்ர சாபு தாளத்தில் ராகமாலிகையில் அமைந்திருக்கும். பாடல்களின் கருத்துக்கள் கிருஸ்ண லீலை, சிவபெருமான் அல்லது முருகனின் ஆற்றலை, பெருமையை விளக்குவதாக அமைந்திருக்கும். சில சப்தங்கள் பராக் அல்லது சலாமுரே என்று முடியும்.\n\n[[பகுப்பு:பரதநாட்டிய உருப்படிக"}
{"id": "192793", "url": "https://ta.wikipedia.org/wiki?curid=192793", "title": "முத்துச்சிப்பி (புதினம்)", "text": "முத்துச்சிப்பி (புதினம்)\n\nபன்முக எழுத்தாளர் டாக்டர் எல். கைலாசம், ஐநூறு ஆண்டுகட்கு முந்தைய பாண்டிய நாட்டு வரலாற்றையும், மீனவர்களின் அன்றைய வாழ்வியலையும் ஆதாரமாகக் கொண்டு \"முத்துச்சிப்பி\" என்ற இந்த புதினத்தை எழுதியிருக்கிறார்.\n\nSection::::கதை சுருக்கம்.\nமுத்துச்சிப்பி, பதினைந்தாம் நூற்றாண்டில் பாண்டிய நாட்டின் தென்கோடியில் வாழ்ந்த மீனவர்களின் வாழ்கையை முறையையும் மற்றும் கலாச்சாரத்தையும் விவரிக்கும் ஒரு வரலாற்று புதினமாகும். பாண்டிய மாமன்னன் ஆகவராமர் மற்றும் அவரின் புதல்வர்களின் தியாகங்களை தழுவி இப்புதினத்தின் கதை நகருகின்றது. \n\nஇப்புதினம் அன்றைய தமிழ் மக்களின், குறிப்பாக மீனவர் சமூகத்தினரின் கலாச்சாரம், பண்பாடு, நம்பிக்கைகள் மற்றும் சமூக வரலாற்றை நல்ல கதையம்சத்தோடுத் தருகிறது. இது பேலஸ் பதிப்பகத்தால் வெளியிடப்படவுள்ளது.\n"}
{"id": "192798", "url": "https://ta.wikipedia.org/wiki?curid=192798", "title": "வெப்பநிலைக்காப்பி", "text": "வெப்பநிலைக்காப்பி\n\nவெப்பநிலைக்காப்பி (அல்லது) வெப்பநிலை நிறுத்தி (ஆங்: Thermostat) என்பது ஒரு கட்டகத்தின்/அமைப்பின்(System) வெப்பநிலையை உணரும் ஒரு கூறு ஆகும், இது கட்டகத்தின்/அமைப்பின் வெப்பநிலையை விரும்பிய புள்ளியில் பராமரிக்க உதவுகிறது.\n\nபொதுவாக வெப்பநிலைக்காப்பி என்பது ஒரு குறிப்பிட்ட வெப்பநிலையில் ஒர் கட்டகத்தையோ அல்லது சாதனத்தையோ வைத்திருக்க பயன்படுத்தும் கட்டுப்பாட்டு கட்டகத்தின் ஒர் வெப்பநிலை உணரும் உதிரி பாகமாகும். வெப்பநிலைக்காப்பி அந்த கட்டகத்தில் உள்ள வெப்பநிலையை உணர்ந்து ஒரு நிலையான வெப்பநிலையை அந்த கட்டகத்தில் நிலைநிறுத்த வெதுப்பிகளையோ (heater) அல்லது குளிர்ப்பிகளையோ (cooler) இயக்கும். உதாரணமாக இது வீடு மற்றும் அலுவலக அறைகளில் பயன்படும் வளிப் பதனம், நீர் வெதுப்பி, வீட்டு சமையல் அறைகளில் பயன்படும் கணப்பு அடுப்பு, குளிர்சாதனப் பெட்டி, மேலும் அறிவியல் மற்றும் மருத்துவ துறைகளில் பயன்படும் அடைகாப்பு கருவிகளில் விரும்பிய வெப்பநிலையை தொடர உதவுகிறது.\n\nஅறிவியல் இலக்கியங்களில், இந்த வெப்பநிலைகாப்பி கட்டுப்பாட்டு சுமையாக பரவலாக வரையறுக்கப்படுகின்றது(TCL). \nவெப்பநிலைகாப்பி ரீதியாக கட்டுப்படுத்தப்படும் சுமைகளின் மின்தேவையானது, அமெரிக்காவின் ஒட்டுமொத்த மின்சார தேவைகளில் கிட்டத்தட்ட 50% ஆகும்.\n\nவெப்பநிலைக்காப்பி ஒரு \"மூடிய வளைய கட்டுப்பாட்டு\" சாதனமாக (Closed Loop Control system) செயல்படுகிறது, ஏனெனில் இது விரும்பிய மற்றும் அளவிடப்பட்ட வெப்பநிலைகளுக்கு இடையிலுள்ள பிழைகளை குறைக்க முயற்சிக்கிறது.\n\nதெர்மோஸ்டாட் என்ற சொல் கிரேக்க வார்த்தையான θερμός \"thermos\", \"hot\", \"வெப்பமான\" மற்றும் στατός \"statos\", \"standing, stationary\", \"நிலையான\" என்ற வார்த்தைகளிலிருந்து பெறப்படுகிறது.\n\nSection::::உணரிகளின் வகைகள்.\nஆரம்பகால தொழில்நுட்பங்கள், கண்ணாடியினுள் நேரடியாக செருகப்பட்ட எலக்ட்ரோடுகளை கொண்ட பாதரச வெப்பநிலைமானிகளை உள்ளடக்கியது, எனவே ஒரு குறிப்பிட்ட (நிலையான) வெப்பநிலையை அடைந்தவுடன், தொடர்புகள் பாதரசத்தினால் துண்டிக்கப்படும். இவை ஒரு அளவுக்கு வெப்பநிலையில் துல்லியமாக இருந்தன.\n\nஇன்றைய பயன்பாட்டிலுள்ள பொதுவான உணரிகளின் தொழில்நுட்பங்கள் பின்வருமாறு:\n\n\nஇவை கீழே உள்ளவற்றினால் வெப்பத்தை அல்லது குளிரூட்டும் இயந்திரத்தை கட்டுப்படுத்தலாம்:\n\n\nSection::::வரலாறு.\n1620 ஆம் ஆண்டில் இங்கிலாந்தில், டச்சு கண்டுபிடிப்பாளர் கார்னீலிஸ் ட்ரபெல் (1572-1633) என்பவரால் வெப்பநிலைக்காப்பி கட்டுப்பாட்டுக் கருவி செய்யப்பட்ட உதாரணங்களை காணலாம். ஒரு கோழி அடைகாப்புக் கருவியின் வெப்பநிலையை கட்டுப்படுத்த ஒரு பாதரச வெப்பநிலைக்காப்பியை அவர் கண்டுபிடித்தார். இது பதிவு செய்யப்பட்ட பின்னூட்ட கட்டுப்பாட்டிற்குரிய சாதனங்களில் ஒன்றாகும்.\n"}
{"id": "192801", "url": "https://ta.wikipedia.org/wiki?curid=192801", "title": "வெக்டரியன் கியோட்டோ", "text": "வெக்டரியன் கியோட்டோ\n\nவெக்டரியன் கியோட்டோ (vectorian giotto) என்பது வெவ்வேறு வகையான பொருட்களுக்கு அசைவூட்டம் ஏற்படுத்த உதவும் மென்பொருட்களுள் ஒன்று. வெக்டரியன் நிறுவனத்தினால் இலவசமாக வழங்கப்படுகிறது. இது விண்டோசு 2000, எக்சுபி, விசுட்டா, 7 ஆகிய பதிப்புகளில் இயங்கும். கோப்பின் அளவு 8 எம்பி ஆகும். இதை .swf கோப்பு வடிவத்தில் சேமித்து, இணைய பக்கங்களில் பயன்படுத்த முடியும். இந்தக் கோப்பு அடோபி பிளாஷ் பிளேயரில் இயங்கும்.\n"}
{"id": "192804", "url": "https://ta.wikipedia.org/wiki?curid=192804", "title": "தரவு குறிமுறையாக்கத் தரப்பாடு", "text": "தரவு குறிமுறையாக்கத் தரப்பாடு\n\nதரவு குறிமுறையாக்கத் தரப்பாடு (Data Encryption Standard) என்பது பிணையப் பாதுகாப்பிற்கான குறிமுறையாக்க நுட்பம். முதன்முதலில் ஐக்கிய அமெரிக்க அரசும், பின்னர் உலகளாவிய நிறுவனங்களும் பயன்படுத்தத் தொடங்கின. முன்னர், பாதுகாப்பாக அறியப்பட்ட இது, பின்னர், பாதுகாப்பற்றதாக அறிவிக்கப்பட்டது. இதன் மேம்பட்ட பதிப்பான டிரிப்பிள் டெஸ் (triple DES) பாதுகாப்பை உறுதி செய்கிறது.\nஇது இயங்கும் விதன் எளிமையானது. குறியீட்டைக் கொண்டு செய்தியின் பைனரி இலக்கங்களை இடம் மாற்றுவதும், அவற்றை மதிப்பை மாற்றுவதும் ஆகும். இந்த செயற்பாடுகள் வெவ்வேறு வகையில் செய்யப்பட்டு முற்றிலும் மாறுபட்ட செய்தியை அளிக்கும். இதில் இருந்து மூல செய்தியை கண்டறிவது இயலாத காரியம். இத்தகைய மாற்றங்கள் 16 சுற்றுகள் நிகழ்கின்றன. இதன் குறைகளின் காரணமாக, மேம்பட்ட குறிமுறையாக்கத் தரப்பாடு கண்டுபிடிக்கப்பட்டது.\n"}
{"id": "192806", "url": "https://ta.wikipedia.org/wiki?curid=192806", "title": "எக்சு 509", "text": "எக்சு 509\n\nஎக்சு 509 (\"X-509\") என்பது பிணையப் பாதுகாப்பிற்கானச் சான்றிதழ். \nஇதன் அமைப்பு கீழ்க்கண்டவாறு இருக்கும்.\n\nஇந்த சான்றிதழ்கள் பல கோப்பு வடிவங்களில் (.cer, .der) சேமிக்கப்பட்டிருக்கும்.\n"}
{"id": "192807", "url": "https://ta.wikipedia.org/wiki?curid=192807", "title": "தாக்குதல் (பிணையப் பாதுகாப்பு)", "text": "தாக்குதல் (பிணையப் பாதுகாப்பு)\n\nஒருவர் மற்றவர்க்கு அனுப்பும் செய்தி பாதுகாப்பற்றதாக இருந்தால் அது தாக்கப்படலாம். தாக்குதல் என்பது செய்தியில் மாற்றம், செய்தியை ஒட்டுகேட்டல் போன்றவற்றைக் குறிக்கிறது. இத்தகைய தாக்குதல் இருவகைப்படும்.\n\nநேரடித் தாக்குதலில், அனுப்பப்பட்ட செய்தியில் பாதிப்பு ஏற்படக்கூடும்.\nமறைமுகத் தாக்குதலில், செய்தியில் பாதிப்பு ஏற்படாது. மாறாக, செய்தியை மற்றொருவர் கண்காணிக்கக்கூடும். மறைமுகத் தாக்குதலை அறிந்துகொள்வது கடினம். ஏனென்றால், இத்தாக்குதலின்போது செய்தியில் மாற்றம் ஏற்படாது.\n\nஇத்தகைய தாக்குதல்களில் இருந்து செய்திகளை பாதுகாப்புடன் அனுப்ப வெவ்வேறு வழிகள் பின்பற்றப்படுகின்றன. செய்தியை குறிமுறையாக்கம் (encryption) செய்து அனுப்புவதும் இவற்றுள் ஒன்று.\n"}
{"id": "192808", "url": "https://ta.wikipedia.org/wiki?curid=192808", "title": "தி டிரையல் ஆஃப் ஜோன் ஆஃப் ஆர்க்", "text": "தி டிரையல் ஆஃப் ஜோன் ஆஃப் ஆர்க்\n\n1962 ஆம் ஆண்டு பிரெஞ்சு மொழியில் வெளியானத் திரைப்படம். தி டிரையல் ஆஃப் ஜோன் ஆப் பார்க் (\"Procès de Jeanne d’Arc\") என்ற பெயரில் ராபர்ட் பிரெசெனால் தயாரிக்கப்பட்டது.\n\nSection::::வெகுமதிகள்.\nஇப்படம், 1962 ஆம் ஆண்டிற்கான கேன்சு திரைப்பட விழாவில் ஜூரி விருதினைப் பெற்றது.\n"}
{"id": "192820", "url": "https://ta.wikipedia.org/wiki?curid=192820", "title": "வீர புரன் அப்பு", "text": "வீர புரன் அப்பு\n\nவீர புரன் அப்பு (\"Vira Puran Appu\", ) என அழைக்கப்படும் வீரகென்னாதிகே பிரான்சிசுக்கோ பெர்னாண்டோ (\"Weerahennadige Francisco Fernando\", 7 நவம்பர் 1812 - 8 ஆகத்து 1848) இலங்கை வரலாற்றில் விடுதலைக்காகப் போராடிய குறிப்பிடத்தக்க ஒரு நபர். இவர் இலங்கையின் மேற்கே மொறட்டுவை நகரில் உயன பிரதேசத்தில் பிறந்தவர். தனது 13ம் வயதில் தான் பிறந்த இடத்தை விட்டு தனது வழக்கறிஞரான மாமனாருடன் இரத்தினபுரி சென்று அங்கு வாழ்ந்து வரலானார். தனது நாடு, மதம், இனம் என்பவற்றிற்கு தன்னை அர்ப்பணிக்க கருதிய அவர் தன் பெயரை புரன் அப்பு என மாற்றிக்கொண்டார். பிரித்தானிய ஏகாதிபத்திய வாதிகளிற்கு எதிராக 1848 விடுதலைப் போராட்டத்துக்குத் தலைமை தாங்கினார். கடப்பொல தேரரின் வழிகாட்டலில் மாத்தளை மெக்டோவல் கோட்டையைக் கைப்பற்றினார். எனினும் இப்போராட்டம் தோல்வியில் முடிந்தது. அவர் கைது செய்யப்பட்டு 1848 ஆம் ஆண்டு ஆகத்து 8 ஆம் நாள் துப்பாக்கியால் சுடப்பட்டு மரணதண்டனைக்குட்படுத்தப்பட்டார்.\n"}
{"id": "192859", "url": "https://ta.wikipedia.org/wiki?curid=192859", "title": "நெய்யோவியம்", "text": "நெய்யோவியம்\n\nநெய்யோவியம் என்பது நிறமிகளைக் கொண்டு தீட்டிப் பின் ஒருவகை நெய் அல்லது எண்ணெய் கொண்டு காயவைக்கும் ஒரு வகை ஓவியமாகும். ஆளிவிதைநெய், கசகசா எண்ணெய், சூரியகாந்தி எண்ணெய் போன்றவை பொதுவாக இவ்வகை ஓவியங்களுக்குப் பயன்படுத்தப்படும் நெய்கள் ஆகும். பயன்படுத்தப்படும் நெய்யைப் பொறுத்துக் காயும் நேரம், பழுப்படையும் தன்மை போன்றவற்றில் மாற்றங்கள் ஏற்படும். வெவ்வேறு வித விளைவுகளை ஏற்படுத்தவும், வெவ்வேறு நிறமிகளைப் பயன்படுத்தவும், ஒன்றிற்கும் மேற்பட்ட எண்ணெய்களை ஒரே ஓவியத்தில் ஓவியர்கள் பயன்படுத்துவதும் உண்டு. \n\nமுதன்முதலில் நெய்யோவியங்கள் புத்தமத ஓவியங்களைத் தீட்ட, இந்திய ஓவியர்களாலும் சீனத்து ஓவியர்களாலும் மேற்கு ஆப்கானிசுத்தான் பகுதியில் கி.பி. ஐந்தாம் நூற்றாண்டுக்கும் பத்தாம் நூற்றாண்டுக்கும் இடையில் பயன்படுத்தப் பட்டிருக்கலாம். . ஆனால் பதினைந்தாம் நூற்றாண்டு காலப் பகுதி வரை நெய்யோவியங்கள் பெரிதும் புகழ் பெறவில்லை.\n"}
{"id": "192864", "url": "https://ta.wikipedia.org/wiki?curid=192864", "title": "லெஸ்டர்", "text": "லெஸ்டர்\n\nலெஸ்டர் (Leicester) என்பது இங்கிலாந்தின் கிழக்கு மிட்லேண்டுசு பகுதியில் உள்ள நகரம். சோர் ஆற்றின் கரையில், தேசிய காட்டின் அருகில் அமைந்துள்ளது. கிழக்கு மிட்லேண்டுசு விமான நிலையம் அருகில் உள்ள வான்வழிப் போக்குவரத்து மையம். பல நாட்டவர் குடியேறியுள்ள நகரங்களில் இதுவும் ஒன்று.\n\nSection::::விளையாட்டு.\nஇந்நகரில் அமைந்துள்ள லெஸ்டர் சிட்டி கால்பந்துக் கழகம் 2015-16-ஆம் பருவத்திற்கான பிரீமியர் லீக்கினை வென்றது. பெருவாரியாக எதிர்பார்க்கப்பட்ட அனைத்து பெரிய அணிகளைக் காட்டிலும் சிறப்பாகச் செயல்பட்டு வெற்றியடைந்த சிறு அணி என்ற வகையில் லெஸ்டர் சிட்டி அணியின் வெற்றி சிறந்த விளையாட்டுக் கதைகளில் மிக உயரிய இடத்தை பிடிக்கிறது.\n"}
{"id": "192872", "url": "https://ta.wikipedia.org/wiki?curid=192872", "title": "சாட்சாரி தேசியப் பூங்கா", "text": "சாட்சாரி தேசியப் பூங்கா\n\nசாட்சாரி தேசியப்பூங்கா (Satchari National Park) வங்காளதேசத்தில் ஹபிகாஞ் மாவட்டத்தில் அமைந்துள்ளது. 1974 ஆம் ஆண்டு வனவிலங்குப் பாதுகாப்புச் சட்டத்திற்குப் பின்னர் 243 ஹெக்டேர்கள் (600 ஏக்கர்கள்) நிலப்பரப்பில் உருவாக்கப்பட்டது. சாட்சாரி எனும் வங்காளச் சொல்லுக்கு ஏழு ஓடைகள் என்று பெயர். இந்த வனப்பகுதியில் 7 ஓடைகள் செல்வதால் இந்தப்பெயர் சூட்டப்பட்டது. இந்தப்பூங்கா ரகுநந்தன் மலையில் அமைந்துள்ளது. இது வங்காளதேசத்தின் தலைநகரான டாக்காவிலிருந்து 130 கிலோமீட்டர்கள் தொலைவில் அமைந்துள்ளது. இங்கே உள்ள திப்ரா கிராமத்தில் 24 குடும்பங்கள் வசிக்கின்றனர். இங்கே 9 தேயிலைத் தோட்டங்கள் அமைந்துள்ளன. அரசுடன் இணைந்து நிஷர்கா எனும் தன்னார்வ அமைப்பும் இந்தப்பூங்காவை பராமரிக்கின்றனர். இங்கே சுற்றுச் சூழல் சுற்றுலாவும் நடத்துகின்றர்.\n"}
{"id": "192873", "url": "https://ta.wikipedia.org/wiki?curid=192873", "title": "பஹூபால்", "text": "பஹூபால்\n\nபஹூபால் (Bahubal) என்பது ஹபிகாஞ் மாவட்டத்தின் துணை மாவட்டம் ஆகும் (உபஜில்லா). இது வங்காளதேசத்தில் அமைந்துள்ளது.\n\nSection::::குறிப்புகள்.\nஇத்துணைமாவட்டம் 24.3556°N 91.5417°E இல் அமைந்துள்ளது. இந்த மாவட்டம் 25,208 வீடுகளோடு கூடிய 250.66 சதுர கிலோமீட்டர்கள் பரப்பளவு கொண்டது. 1991 ஆம் ஆண்டின் மக்கட்தொகை கணக்கெடுப்பின்படி இங்கு 1,37,402 மக்கள் வசிக்கின்றனர். இதில் ஆண்கள் 50.58 % பெண்கள் 49.42%. கல்வியறிவு 23% ஆகும். இந்தத் துணை மாவட்டம் 7 யூனியன்களைக் கொண்டது 325 கிராமங்களை உள்ளடக்கியது.\n"}
{"id": "192879", "url": "https://ta.wikipedia.org/wiki?curid=192879", "title": "மாம்பாஞ்சான்", "text": "மாம்பாஞ்சான்\n\nமாம்பாஞ்சான், பெருமருந்து (\"Aristolochia indica\") காயங்கைளக் குணப்படுத்தும் மூலிகையாகும். கிராமப்பகுதிகளில் இதற்கு ஒடுஓட்டு எனப்பெயா் வழங்கப்படுகின்றது. இது அல்சர் எனப்படும் குடல் காயங்களைக் குணப்படுத்துவதனால் விபரம் அறிந்த மக்கள் அடிக்கடி சமையலில் உபயோகிக்கின்றனர்.\n"}
{"id": "192885", "url": "https://ta.wikipedia.org/wiki?curid=192885", "title": "கின்னவுர் கயிலை மலை", "text": "கின்னவுர் கயிலை மலை\n\nகின்னவுர் கயிலை (Kinnaur Kailash) என்பது இந்தியாவின் இமாச்சலப் பிரதேசம் மாநிலத்தில் கின்னவுர் மாவட்டத்தில் உள்ள மலைச் சிகரம் ஆகும்.இது இந்து மற்றும் புத்த மதத்தினருக்குப் புனிதமானதாகக் கருதப்படுகிறது. இதன் உயரம் 6,500 மீட்டர்கள் ஆகும். இதுவும் திபெத்தின் கயிலை மலையும் ஒன்றல்ல. இது மலையேறுபவர்களுகு கடினமான பகுதியாகும். இமாச்சலப்பிரதேசத்தில் ஏறுவதற்குக் கடினமாக மலைச்சிகரங்களுள் இதுவும் ஒன்று.\n\nSection::::புராணம்.\nபுராணங்களின் படி ,கடவுள் சிவன் தன்னை வணங்கித் தவமிருந்த அசுரன் ஒருவனுக்கு அவன் யார் தையில் கைவைத்தாலும் அவர்கள் சாம்பலாக வேண்டும் என அவன் கேட்ட வரத்தைக் கொடுத்தார். அதை பரீட்சித்துப் பார்க்க விரும்பிய அசுரன் சிவனின் தலையிலே கைவைக்க முயலுவார். அப்போது சிவன் இந்த மலையில் வந்து கடவுள் விஷ்ணுவின் உதவியைக் கோரினார். விஷ்ணு அந்த அசுரனைக் கொன்றழித்தார். இந்த அற்புதமான இடமானது ஒளி நிறைந்த ஒன்று. இதை அனைவராலும் உணரமுடியும்.\n"}
{"id": "192893", "url": "https://ta.wikipedia.org/wiki?curid=192893", "title": "அசன்", "text": "அசன்\n\nஅசன் (Asan) தென் கொரியாவிலுள்ள ஒரு நகரம் ஆகும். இது தென்கொரியாவின் 'சுங் சியாங்' மாகாணத்தில் அமைந்துள்ளது. இதன் அருகில் சியோல் நகரம் அமைந்துள்ளது.இந்நகரம் வென்னீர் ஊற்றுக்களுக்குப் பிரபலமானது. இங்கு சராசரியாக 2,50,000 மக்கள் வசிக்கின்றனர். 'க்யோங்கி' மாகாணத்திலுள்ள 'அன்சான்' நகரும் இதுவும் ஒன்றல்ல.\n\nSection::::போக்குவரத்து.\nஅசன் நகரானது அதிவேக தொடர்வண்டிச் சேவையால் அருகிலுள்ள நகரங்கள்உடன் இணைக்கப்பட்டுள்ளது.இங்கிருந்து சியோல் நகருக்குச் செல்ல 30 நிமிடங்கள் ஆகும்.இன்சியான் விமான நிலையம் இதிலிருந்து 2 மணி நேர பயணத் தொலைவில் அமைந்துள்ளது. இரண்டு அதிவேக சாலைகளான சியோல்-புஸன் சாலை மற்றும் மேற்குக் கடற்கரைச் விரைவுச்சாலை ஆகியன இந்நகரின் வழியாகச் செல்கின்றன.\n\nSection::::தொழில்துறை மற்றும் வர்த்தகம்.\n14 வர்த்தக மற்றும் தொழிற்பேட்டைகள் இந்நகரில் அமைந்துள்ளன. யுயேண்டே தானுந்து நிறுவனம் , சம்சுங் இலக்ட்ரோனிக்ஸ் போன்ற நிறுவனங்கள் இந்நகரில் செயல்படுகின்றன.\nஇந்நகரம் போக்குவரத்து மற்றும் மின்னணுவியல் தொழிற்சாலைகளை அதிகம் கொண்டது. கிழக்கு சீனாவின் துறைமுகம் இந்நகரின் அருகில் அமைந்துள்ளது.\n\nSection::::முக்கிய ஆட்கள்.\nதென் கொரியாவின் முன்னாள் தலைவர் 'யுன் போ சியோன்' இந்நகரைச் சார்ந்தவர்.\n"}
{"id": "192904", "url": "https://ta.wikipedia.org/wiki?curid=192904", "title": "இரா. எட்வின்", "text": "இரா. எட்வின்\n\nஇரா. எட்வின் மேல்நிலைப் பள்ளியில் ஆங்கில ஆசிரியர், சொற்பொழிவாளர், கவிஞர், எழுத்தாளர், இதழாளர், தொழிற்சங்கத் தலைவர், கலை இலக்கியச் சமூகச் செயற்பாட்டாளர், கல்வியாளர் என்னும் பன்முக ஆளுமைகொண்டவர்.\n\nSection::::பிறப்பு.\nஇரா. எட்வின் 1963 ஆம் ஆண்டு சூன் 20 ஆம் நாள் கணக்கு ஆசிரியர் பொன். இராசரத்தினம் - எலிசபெத் இணையருக்குத் தலைமகனாகப் பிறந்தார்.\n\nSection::::கல்வி.\nஇரா. எட்வின் திருச்சிராப்பள்ளியில் உள்ள பிசப் கீபர் மேல்நிலைப்பள்ளியில் (Bishop Heber Higher Secondary School) பள்ளிப் படிப்பை 1980ஆம் ஆண்டில் முடித்தார். பின்னர் திருச்சியில் உள்ள பிசப் கீபர் கல்லூரியில் (Bishop Heber College) பயின்று ஆங்கில இலக்கியத்தில் 1983ஆம் ஆண்டில் இளங்கலைப் பட்டமும் 1985 ஆம் ஆண்டில் முதுகலைப் பட்டமும் பெற்றார். புதுக்கோட்டை அரசு கல்வியியல் கல்லூரியில் பயின்று 1986 ஆம் ஆண்டில் கல்வி இளவர் பட்டமும் பெற்றார். அப்பொழுது மேன்மைமிகு மன்னர் கல்லூரியில் பணியாற்றிய புதுக்கவிஞரும் திறனாய்வாளருமான பாலாவிடம் இவர் இலக்கிய நுட்பங்களைப் பயின்றார்.\n\nSection::::பணி.\nபெரம்பலூரில் உள்ள தந்தை ரோவர் கல்லூரியில் விரிவுரையாளராக தனது ஆசிரியப் பணியைத் தொடங்கிய எட்வின், சமயபுரத்தில் உள்ள அருள்மிகு மாரியம்மன் மேல்நிலைப் பள்ளியில் ஆங்கில ஆசிரியராகவும் உதவித் தலைமையாசிரியராகவும் பணியாற்றுகிறார்.\n\nSection::::அரசியல் தொடர்பு.\nசமுதாய மாற்றத்தில் ஆர்வமுடைய எட்வின், மாணவப் பருவத்திலேயே இந்தியப் பொதுடைமைக் கட்சி (மார்க்சியம்)யால் ஈர்க்கப்பட்டார். நீண்ட காலமாக அக்கட்சியில் உறுப்பினராக இருந்த அவர் கருத்துவேறுபாடு காரணமாக அக்கட்சியில் இருந்து விலகிவிட்டார்.\n\nSection::::தொழிற்சங்கத் தலைவர்.\nஆசிரியர்களின் உரிமைகளைக் காக்கும் பணியில் தன்னை ஈடுபடுத்திக்கொண்டுள்ள எட்வின், உயர்நிலைப் பள்ளி ஆசிரியர்களுக்கான தொழிற்சங்கத்தில் செயலாளராகப் பொறுப்பு வகிக்கிறார்.\n\nSection::::எழுத்துப்பணி.\nஆங்கில இலக்கியம் பயின்ற எட்வின் மாணவப் பருவத்திலே கவிதைகள் எழுதத் தொடங்கினார். அவருடைய படைப்புகள் தீக்கதிர் இதழின் இலக்கியப் பிரிவான வண்ணக்கதிர் பகுதியில் தொடர்ந்து வெளிவரலாயின. இவர் எழுதிய ஐக்கூ ஒன்றினை கவிஞர் மீரா தனக்குப் பிடித்த நவஐக்கூ என்னும் ஒன்பது ஐக்கூகளில் இரண்டாவது ஐக்கூ கவிதை எனக் குறிப்பிட்டு உள்ளார்.\n\nஇந்தியப் பொதுவுடைமைக் கட்சி (மார்க்சிசுடு)யின் கலை இலக்கியப் பிரிவான தமிழ்நாடு முற்போக்கு எழுத்தாளர்கள் கலைஞர்கள் சங்கத்தில் இணைந்து செயலாற்றினார். பின்னர் அச்சங்கத்தின் பெரம்பலூர் மாவட்டச் செயலாளராகப் பொறுப்பு வகித்தார்.\n\nமின்னணு ஊடகத்தின் பெருக்கத்திற்குப் பின்னர் “நோக்குமிடமெல்லாம் நாமன்றி வேறில்லை” என்னும் வலைப்பூவைத் தொடங்கி தனது படைப்புகளைத் தொடர்ந்து பதிவிடும் பதிவராக (Blogger) வினையாற்றுகிறார். அவ்வாறு அவ்வலைப்பூவில் எழுதப்பட்ட பதிவுகளைத் தொகுத்து பின்வரும் மூன்று நூல்களாக வெளியிட்டுள்ளார்.\n\nSection::::குடும்பம்.\nஎட்வின் 1993 மே 5 ஆம் நாள் ஆசிரியர் விக்டேரியாவை மணந்தார். இவர்களுக்கு கிசோர் என்னும் மகனும் கீர்த்தனாஎன்னும் மகளும் உள்ளனர்.\n\nSection::::இதழ்ப்பணி.\n2011 அக்டோபர் 1 ஆம் நாள் முதல் சென்னையில் இருந்து வெளிவரும் காக்கைச் சிறகினிலே இதழின் ஆசிரியர் குழுவில் ஒருவராகப் பொறுப்புவகிக்கிறார்.\n"}
{"id": "192906", "url": "https://ta.wikipedia.org/wiki?curid=192906", "title": "மூன்று பேர் மூன்று காதல்", "text": "மூன்று பேர் மூன்று காதல்\n\nமூன்று பேர் மூன்று காதல் 2013ல் வெளிவந்த காதல் திரைப்படம். இதை வசந்த் இயக்கியுள்ளார். இதில் அர்ஜுன், சேரன், விமல், முக்தா பானு, சுர்வீன் சாவ்லா, லாசினி போன்றோர் நடித்துள்ளனர்.\n\n"}
{"id": "192907", "url": "https://ta.wikipedia.org/wiki?curid=192907", "title": "தங்க மீன்கள்", "text": "தங்க மீன்கள்\n\nதங்க மீன்கள் 2013ல் வெளிவந்த திரைப்படம். இதை \"கற்றது தமிழ்\" புகழ் ராம் இயக்கியுள்ளார். இதில் ராம், சாதனா, செல்லி போன்றோர் நடித்துள்ளனர்.\n\nஇத்திரைப்படம் 44வது உலகளாவிய இந்தியத் திரைப்பட விழாவின் பனோரமா பிரிவில் இடம்பெற தேர்வாகியுள்ளது. இந்த படத்திற்கு மத்திய அரசு மூன்று \"தேசிய விருதுகளை\" வழங்கியுள்ளது.\n\n"}
{"id": "192929", "url": "https://ta.wikipedia.org/wiki?curid=192929", "title": "மானிடவியல் கோட்பாடுகள் (நூல்)", "text": "மானிடவியல் கோட்பாடுகள் (நூல்)\n\nமானிடவியல் கோட்பாடுகள் என்பது 2005 ஆம் ஆண்டு வெளிவந்த தமிழ் நூல் ஆகும். இதன் ஆசிரியர் மானிடவியல் அறிஞர் பக்தவத்சல பாரதி ஆவார். இந்த நூலில் 24 கோட்பாட்டு அணுகுமுறைகள் நுட்ப திட்பங்களோடு தமிழ்/இந்தியச் சூழலுக்குரிய எடுத்துக்காட்டுக்களுடன் விபரிக்கப்பட்டுள்ளன.\n\n\"இந்த நூல் சமூக அறிவியல்களில் தமிழ் கோலோச்ச முடியும் என்பதை நிரூபிக்கும் ஒரு பெருமிதப் படைப்பாகும்.\" என்று இதன் பதிப்புரையில் மகரந்தன் குறிப்பிட்டுள்ளார். \n\n"}
{"id": "192943", "url": "https://ta.wikipedia.org/wiki?curid=192943", "title": "தண்டனையியல் (நூல்)", "text": "தண்டனையியல் (நூல்)\n\nதண்டனையியல் என்பது 1999 ஆம் ஆண்டு வெளிவந்த ஒரு சட்டவியல் தமிழ் நூல் ஆகும். இந்த நூலின் ஆசிரியர் தமிழ்நாட்டுக் காவல்துறையின் ஓய்வுபெற்ற உயர் அதிகாரி பொன் பரமகுரு ஆவார். \n\nSection::::உள்ளடக்கம்.\nஇந்த நூல் \"தண்டனையின் வரலாறு, அதன் கோட்பாடுகள், நோக்கங்கள், தற்கால திருத்தும் கருத்துக்கள், சீர்திருத்தச் சிறை அமைப்புமுறை, நிலையம் சார்ந்த நடத்துமுறை, மன்னிப்பும் தண்டனைக் குறைப்பும், மரணதண்டனை\" உட்பட்ட தண்டனையியல் தொடர்பான பல்வேறு விடயங்களை விபரிக்கிறது.\n"}
{"id": "192946", "url": "https://ta.wikipedia.org/wiki?curid=192946", "title": "கலேவலா (தமிழ் மொழிபெயர்ப்பு)", "text": "கலேவலா (தமிழ் மொழிபெயர்ப்பு)\n\nபின்லாந்தின் தேசீய காவியமான கலேவலா தமிழில் 1994 ஆம் ஆண்டு ஆர். சிவலிங்கத்தால் (உதயணன்) மொழிபெயர்க்கப்பட்டது. சுமார் மூன்று ஆண்டு கால ஆய்வுக்குப் பின் தமிழில் 480 பக்கங்களில் இந்நூல் வெளிவந்திருக்கிறது. ஐம்பது பாடல்களில் 22,795 அடிகளைக் கொண்டுள்ளது.\n\n"}
{"id": "192957", "url": "https://ta.wikipedia.org/wiki?curid=192957", "title": "உழவன் விரைவுத் தொடருந்து", "text": "உழவன் விரைவுத் தொடருந்து\n\nஉழவன் விரைவு ரயில் அல்லது உழவன் விரைவுத் தொடருந்து (ஆங்கிலம்: Uzhavan Express) என்பது சென்னை எழும்பூர் சந்திப்பிற்கும் தஞ்சாவூர் சந்திப்பிற்கும் இடையில் ஓடும் விரைவுத் தொடருந்தாகும். காவேரிப் பாசனப்பகுதி உழவர்களின் மாண்பை எடுத்துரைக்கும் விதமாக இப்பெயர் சூட்டப்பட்டுள்ளது. இந்த வண்டி செப்டம்பர் 1, 2013 முதல் அறிமுகம் செய்யப்பட்டு நாள்தோறும் 351 கி.மீ பயணம் செய்கிறது. பாபநாசம் (தஞ்சாவூர் மாவட்டம்), கும்பகோணம், ஆடுதுறை, குற்றாலம், மயிலாடுதுறை, சீர்காழி, சிதம்பரம் (நகரம்), கடலூர் கோட்டை சந்திப்பு, பண்ணுருட்டி, விழுப்புரம், திண்டிவனம், மேல்மருவத்தூர், செங்கல்பட்டு, தாம்பரம் மற்றும் மாம்பலம் ஆகியவை இதன் நிறுத்தத் தடங்களாகும். இதின் 18 பெட்டிகளில் இரண்டாம் வகுப்பு படுக்கை, இரண்டாம் வகுப்பு குளிர்சாதன இருக்கை மற்றும் இரண்டாம் வகுப்பு இருக்கை உள்ளடக்கமாகக் கொண்டு 1,288 பயணயிடங்களைக் கொண்டுள்ளது..\n"}
{"id": "192994", "url": "https://ta.wikipedia.org/wiki?curid=192994", "title": "சந்திரயான்", "text": "சந்திரயான்\n\nசந்திரயான் (Chandrayaan) என்பது பிவருவனவற்றுள் ஒன்றாக இருக்கலாம்:\n\n"}
{"id": "192996", "url": "https://ta.wikipedia.org/wiki?curid=192996", "title": "குளுக்கோசு ஏற்புத்திறன் சோதனை", "text": "குளுக்கோசு ஏற்புத்திறன் சோதனை\n\nகுளுக்கோசு ஏற்புத்திறன் சோதனை அல்லது குளுக்கோசைப் பொறுத்துக் கொள்ளும் சோதனை (\"OGTT: Glucose tolerance test\") என்பது மனித உடலில் இருந்து குருதி எடுக்கப்பட்டு அதைச் சோதனைக்கு உட்படுத்தி அதில் குளுக்கோசு எந்த அளவு உள்ளது எனக் கண்டறியும் சோதனை. சோதனையின் முடிவைப் பொறுத்து மனிதனுக்கு நீரிழிவு நோய், உடலின் இன்சுலின் செயல்பாட்டைத் தடுக்கும் திறன் (Insulin resistance) போன்றவறை உறுதிப்படுத்தலாம். பொதுவாக முதலில் இரத்த மாதிரி எடுக்கப்பட்டு அதன் பின் குளுக்கோசானது வாய் வழியாக உட்கொள்ளப்பட்டு அதன் பின் ஒவ்வொரு மணிக்கு ஒருமுறை வீதம் இரத்த மாதிரிகள் எடுக்கப்பட்டு அவற்றை சோதனைக்கு உட்படுத்தி இரத்தத்தில் கலந்துள்ள சர்க்கரையின் அளவு மாறுபாட்டை காணலாம். இந்தச் சோதனையை 1970-ல் உலகச் சுகாதார அமைப்பு நெறிப்படுத்தியது.\n\nSection::::நடைமுறைகள்.\nபரிசோதனைக்கு உட்படுபவர் சோதனைக்கு முன்னான 8 முதல் 10 மணி நேரங்கள் தண்ணீர் தவிர பிற உணப்பொருட்கள் (குறிப்பாக கார்போஹைடிரேட் உணவு வகைகள்) உட்கொள்ளாமல் இருக்க வேண்டும். உடல் நலக்குறைவாய் இருக்கும் போது இச்சோதனையை செய்யக்கூடாது. அப்போது தவறான முடிவுகளைக் காட்டும் சாத்தியக்கூறுகள் அதிகம். உடல் எடை 42.6 கிலோகிராமுக்குக் குறைவாக இருப்பவர்களுக்கு முழு மனிதனுக்குக் (கொடுக்கப்படும் குளுக்கோஸின் அளவு கீழே கொடுக்கப்பட்டுள்ளது) கொடுக்கும் அளவுக்கு குளுக்கோஸ் கொடுப்பதில்லை. பொதுவாக இச்சோதனை காலை வேளையில் செய்யப்படுகிறது.\n\n\n\n"}
{"id": "192998", "url": "https://ta.wikipedia.org/wiki?curid=192998", "title": "வீரகுடி வெள்ளாளர்", "text": "வீரகுடி வெள்ளாளர்\n\nவீரகுடி வெள்ளாளர் (\"Veerakodi Vellalar\") என்பது வேளாளர் சமூகத்தின் உட்பிரிவுகளில் ஒன்றாகும். \"கார்காத்த வீரக்குடி வெள்ளாளர்\" என்பது இந்த சமூகத்தின் முழு பெயராகும். இச்சமூகத்தினர் பட்டுக்கோட்டை பகுதில் \"முசுகுந்த வெள்ளாளர்\" என்று அழைக்கப்படுகின்றனர். இவர்கள் பெயருக்கு பின்னால் \"நாட்டார்\", \"உடையர்\", \"கவுண்டர்\", \"பிள்ளை\", \"முதலியர்\" போன்ற பெயர்களை போடுகின்றனர். இவர்கள் ஆந்திர மாநிலம் காலக்கொண்டா நாலக்கொண்டா பகுதிகளில் பெயருக்கு பின்னால், ரெட்டி ராவ் என்று போடுகின்றனர்.\n"}
{"id": "193011", "url": "https://ta.wikipedia.org/wiki?curid=193011", "title": "கன்னிநிலம் (புதினம்)", "text": "கன்னிநிலம் (புதினம்)\n\nகன்னிநிலம் ஜெயமோகன் எழுதிய புதினம். மதுரை கயல்கவின் புத்தகநிலையத்தால் வெளியிடப்பட்டது. இது ஒரு பரபரப்புக் கதைப்போக்கு கொண்ட படைப்பு\n\nSection::::கதைச்சுருக்கம்.\nமணிப்பூர் ஆயுதக்கலவரத்தின் பின்னணியில் எழுதப்பட்ட புதினம் இது. நெல்லையப்பன் என்ற இந்திய ராணுவ அதிகாரி மணிப்பூர் போராளியான ஜ்வாலா என்ற இளம்பெண்ணை கைதுசெய்கிறான். அவள் தப்பி ஓடுகையில் அவளை பிடிக்கிறான். அந்தப்பயணம் வழியாக அவ்ர்களுக்குள் காதல் உருவாகிறது. நாடு எல்லைகளைக் கடந்த காதலாக அது மலர்கிறது. இது பரபரப்பு வகை புனைகதை.. வேகமான வாசிப்புக்குரியது. பின்னணியாக மணிப்பூரின் வரலாறும் அரசியலும் சொல்லப்பட்டுள்ளன\n"}
{"id": "193044", "url": "https://ta.wikipedia.org/wiki?curid=193044", "title": "இருமுக சுழற்சி", "text": "இருமுக சுழற்சி\n\nஇருமுக சுழற்சி (Dual Cycle) என்பது அழுத்த மற்றும் பரும எரிபற்றல் முன் பின்னியக்க உந்துதண்டு உள் எரி பொறியில் பயன்படும் ஒர் வெப்பஇயக்கச் சுழற்சி ஆகும். இது ஜெர்மனிய பொறியாளர் கஸ்ட்ரவ் ட்ரிங்க்லர் என்பவரால் கண்டுபிடிக்கப்பட்டது. இங்கு மாறாத அழுத்தம் மற்றும் பருமனில் எரிதல் நிகழ்ச்சி (combustion) நடைபெறுகிறது. அதாவது வெப்ப இயக்க சுழற்சியின் போது அழுத்தம் மற்றும் பருமனை மாறிலியாக வைத்துக்கொண்டு எரிதல் நிகழ்ச்சி நடைபெறுகிறது. இந்த சுழற்சியில் இரண்டு மாறா பரும மற்றும் அழுத்த நிலையில் வெப்பமாக்கல் நிகழ்வும் இரண்டு அகவெப்பமாறா நிலையில் பருமன் சுருங்குதல் மற்றும் விரிவடைதல் நிகழ்வும் நடைபெறுகிறது இதனை அழுத்த- பருமன் விளக்க படம் மூலம் எளிதாக புரிந்துகொள்ள இயலும்.\n\nSection::::வழிமுறை.\nஇந்த வழிமுறையின் மூலமாக வெப்ப இயக்க பொறி இயங்குகிறது. இது வெப்ப ஆற்றலை வேலை ஆற்றலாக மாற்ற உதவுகிறது.\n"}
{"id": "193053", "url": "https://ta.wikipedia.org/wiki?curid=193053", "title": "பிரெய்ட்டன் சுழற்சி", "text": "பிரெய்ட்டன் சுழற்சி\n\nபிரெய்ட்டன் சுழற்சி (\"Brayton cycle\") என்பது அழுத்த எரிபற்றல் முன் பின்னியக்க உந்துதண்டு உள் எரி பொறியில் பயன்படும் ஒர் வெப்பஇயக்கச் சுழற்சி ஆகும். இது சார்ச் பிரெய்ட்டர் என்ற அமெரிக்க பொறியாளர் என்பவரால் கண்டுபிடிக்கப்பட்டது. இது ஒரு திறந்த அமைப்பை உடையது. இங்கு மாறாத அழுத்ததில் எரிதல் நிகழ்வு (combustion) நடைபெறுகிறது. அதாவது வெப்ப இயக்க சுழற்சியின் போது அழுத்தத்தை மாறிலியாக வைத்துக்கொண்டு எரிதல் நிகழ்வு நடைபெறுகிறது. இந்த சுழற்சியில் இரண்டு மாறா ஆழுத்த நிலையில் வெப்பமாக்கல் நிகழ்வும் இரண்டு அகவெப்பமாறா நிலையில் பருமன் சுருங்குதல் மற்றும் விரிவடைதல் நிகழ்வும் நடைபெறுகிறது. இதனை அழுத்த- பருமன் விளக்க படம் மூலம் எளிதாக புரிந்துகொள்ள இயலும்.\n\nSection::::வழிமுறை.\nஇவ்வழிமுறைகளை பின்வறுமாறு விளக்கலாம்\n\nஇந்த வழிமுறையின் மூலமாக எரிகாற்றிழுப்பு வான்சுழலி (air breathing jet engines) மற்றும் வளிமச் சுழலி (Gas turbine) இயங்குகிறது. இது வெப்ப ஆற்றலை வேலை ஆற்றலாக மாற்ற உதவுகிறது.\n"}
{"id": "193055", "url": "https://ta.wikipedia.org/wiki?curid=193055", "title": "மகுட அடவுகள்", "text": "மகுட அடவுகள்\n\nமகுட அடவுகள் பரதநாட்டியத்தில் ஜதிக் கோர்வைகள், ஸ்வரக் கோர்வைகள் ஆகியவற்றின் இறுதியில் கையாளப்படுகின்றன. இவை அனேகமாக மூன்று முறை அல்லது மூன்றின் மடங்குகளில் செய்யப்பட்டு தாளப் பிரஸ்தாரங்களை வெளிப்படுத்தி அடவுக் கோர்வைகளிற்கு இறுதியில் அழகைக் கொடுப்பதால் இவை மகுட அடவுகள் என அழைக்கப்படுகின்றன. இவை மண்டல ஸ்தானத்தில் செய்யப்படுகின்றன. இம்மகுட அடவுகள் கிட தஹ தரி கிட தொம், ததிங்கிணதொம் என்பவையாகும். இவை இரண்டுமே பாதங்களைப் பொருத்தமட்டில் ஒரே விதமாகத்தான் விளங்குகின்றன. கை அசைவால் உருவமும் பெயரும் மாறுபடுகின்றன.\n"}
{"id": "193092", "url": "https://ta.wikipedia.org/wiki?curid=193092", "title": "சித்தாமுட்டி", "text": "சித்தாமுட்டி\n\nசித்தாமுட்டி அல்லது சிற்றாமுட்டி (\"Sida cordifolia\") என்பது ஒரு மூலிகைத் தாவரம் ஆகும். இது மல்வசியே தாவரக் குடும்பத்தைச் சேர்ந்த மூலிகைத் தாவரம் ஆகும்.\nSection::::பெயர்கள்.\nசிற்றாமுட்டிக்கு சிறுந்தொட்டி, சிறுந்தொட்டை, குறுந்தொட்டி, குறுந்தோட்டி ஆகிய வேறுபெயர்கள் உள்ளன. தட்டி என்பதற்கு கேடயம் என்ற பொருளில், ‘நோய்களுக்கான கேடயமாக’ இருப்பதால், குறுந்‘தட்டி’ என்ற பெயரும் உண்டு. பேராமுட்டி எனும் வகையிலிருந்து வேறுபடுத்திக் காட்ட, ‘சிறு’ எனும் முன்னொட்டு சேர்ந்திருக்கிறது. மேலும் இது சேங்கன். மம்மட்டி, தெங்கைப் பூண்டு எனும் பெயர்களிலும் அறியப்படுகின்றது.\n\nSection::::வளரும் இயல்பு.\nசித்தாமுட்டி மணல் கலந்த பாறையுள்ள இடங்களில் நன்கு வளரும். காடுகளில் புதர்கள் அதிகமாக உள்ள இடங்களில் அதிகம் காணப்படும். இது நேராக வளரும் செடி. தரிசு நிலங்களிலும், வேலியோரங்களிலும் சாதாரணமாகக் காணப்படும். இதன் இதய வடிவ இலைகள் ஓரங்களில் பல்லுள்ளவை. எதிர் அடுக்கில் அமைந்திருக்கும். சுமார் மூன்று அடி உயரம் வரை வளரக்கூடியது. தாவரம் முழுவதும் மெல்லிய ரோம வளரிகள் காணப்படும். பூக்கள் சிறிதாக 5 இதழ்களுடன் மஞ்சள் நிறத்தில் இருக்கும். பூக்கள் தனியாக இருக்கும் 7 எம்.எம். நீளம். வெளிநாடுகளிலு இளஞ்சிவப்பு நிறத்திலும் கூட இருக்கும். இலைகள் 2.5 x 3 3-5 செ.மீ. அகலத்திலும், 3 – 4 செ.மீ. நீளத்திலும் இருக்கும். பூக்களும் காய்களும் ஆகத்து மாதம் முதல் திசம்பர் மாதம் வரை அதிகம் காணப்படும். பூக்கள் எல்லா நாட்களிலும் தென்படும். இதன் காய்கள் சிறிதாகவும் உருண்டையாகவும் இருக்கும். சித்தாமுட்டி இந்தியா, இலங்கை, ஆப்பிரிக்கா, அமரிக்கா போன்ற நாடுகளிலு காணப்படுகிறது. இது விதை மூலம் இன விருத்தி செய்யப்படுகிறது.\n\nSection::::பயன்கள்.\nதாதுக்கிளின் எரிச்சலை தணித்து அவற்றைத் துவளச் செய்யும் மருந்தாகப் பயன்படும். பாரிசவாதம், முகவாதம், போன்ற கடும் வாத நோய்களைத் தீர்பதற்குறிய மருந்தாகும். மது பழக்கத்திலிருந்து விடு பெற உதவுகிறது. கர்பிணிப் பெண்ணுக்ககு மருத்துவ உணவாகப் பயன்படுகிது. இதன் தைலம் முடி உதிர்வதைத் தடுக்கிறது. இது மூட்டு வலியைக் குணப்படுத்ததும் மருந்தாகவும் பயன்படுகிறது.\n\n"}
{"id": "193093", "url": "https://ta.wikipedia.org/wiki?curid=193093", "title": "எலும்பொட்டி", "text": "எலும்பொட்டி\n\nஎலும்பொட்டி (\"Ormocarpum cochinchinense\") என்பது ஒரு மூலிகைத் தாவரம் ஆகும். இதன் விஞ்ஞானப் பெயர் ஒர்மோகர்பம் கொசிசைனிஸ் என்பதாகும். இது பபசியே (FABACEAE) தாவரக் குடும்பத்தைச் சேர்ந்த மூலிகைத் தாவரம் ஆகும். இது செடி வகையைச் சேர்ந்தது. இது தாய்வான், இந்தியா, ஜப்பான், மலேசியா, பசிபிக் தீவவுகள், பிலிப்பைன்ஸ், இலங்கை, தாய்லாந்து, சீனா மற்றும் வியட்னாமில் காணப்படுகின்றது.\n\nSection::::விளக்கம்.\nஇந்தச் செடி எப்போதும் பச்சையாக இருக்கும். இது 6 அடி முதல் 9 அடி உயரம் வரை வளரக்கூடியது. இதன் தண்டுகள் முதிர்ந்தால் கெட்டியாகிவிடும். இதன் இலைகள் எதிர் அடுக்கில் அமைந்திருக்கும். அவை 9 – 17 இணுக்குகள் இருக்கும். இலை 1.5 சி எம்.முதல் 2.5 சி.எம் நீளம் இருக்கும். இவைகள் முதிர்ந்து பழுத்தால் கருப்பாக இருக்கும். பூக்கள் மஞ்சள் அல்லது வெண்மையாக இருக்கும். பூக்கள் வாடினால் பசை போன்று இருக்கும். இதில் கல்சியம் அதிகமாக இருக்கும். விதைகள் நீள்வட்ட வடிவத்தில் மண்ணிறத்தில் இருக்கும். ஜூன் முதல் செப்டம்பர் மாதத்தில் பூக்கும். இது விதை மூலம் இனவிருத்தி செய்யும்.\n\nSection::::வளரும் இயல்பு.\nஎலும்பொட்டி வளமான மண்ணில் நன்கு வளரும். மிதமான சீதோஸ்ணம் போதுமானது. இது பற்றி பழங்காலத்தில் கிராமங்களில் எலும்பு முறிவை குணமாக்கும் என்று தெரிந்து வைத்து அதை இரகசியமாக வைத்திருந்தனர்.\n\nSection::::மருத்துவப் பயன்கள்.\nஎலும்பொட்டி செடியில் கல்சியம் அதிகமாக இருப்பதை தற்போது கண்டறிந்துள்ளார்கள். அதை எலிகளுக்குக் கொடுத்து அதன் எலும்பு முறிவை விரைவில் குணமாவதைக் கண்டறிந்தார்கள். அந்தக் காலத்தில் எலும்பு முறிவு ஏற்பட்ட இடத்தில் இதன் இலையை நன்கு அரைத்து அதை அடிபட்ட இடத்தில் வைத்துக் கட்டி விரைவில் குணமாவதைக் கண்டறிந்தனர். இதை இரகசியமாக வவைத்திருந்தனர். இதனால் இதற்குக் காரணப்பெயராக அமைந்தது. இதன் சமூலத்தில் சிறு துண்டுகளாக வெட்டி தண்ணீர் விட்டு நன்கு சுண்ட வைத்து அதன் ‘எக்ஸ்ட்ராக்’ எடுத்து வடிகட்டி, அதில் தேங்காய் எண்ணெய் அல்லது நல்லெண்ணெயில் கலந்து பாட்டிலில் வைத்துக் கொண்டு எலும்பு முறிவு ஏற்பட்ட இடத்தில் இரு லேசான மூங்கில் தப்பையில் வெள்ளைத் துணிசுத்தி கட்டுப்போடுவார்கள். பின் அதன் மீது இந்த மருந்தை நனைத்துக் கொண்டிருப்பர். இப்படி செய்யும் போது ஒரு சில மாதங்களில் அடிபட்ட இடம் குணமடைந்து விடும். இது கேராளாவில் முட்டிகுளக்கரையில் செய்து வருகிறார்கள்.\n"}
{"id": "193094", "url": "https://ta.wikipedia.org/wiki?curid=193094", "title": "வீழ்படிதல்", "text": "வீழ்படிதல்\n\nஒரு கரைசலில் கரைபொருள் பூரிதம் அடைந்தபிறகு திடப் பொருளாக கீழே படிவது வீழ்படிதல் ஆகும். கரைசலின் கீழ் படியும் திடநிலையிலுள்ள கரைபொருள் வீழ்படிவு எனப்படும். இது இரசாயனத் தாக்கத்தினாலும் ஏற்படுகின்றது.\n"}
{"id": "193097", "url": "https://ta.wikipedia.org/wiki?curid=193097", "title": "கைப்பேசியா", "text": "கைப்பேசியா\n\nகைப்பேசியா எகிப்தின், அலெக்சாந்திரியாவில் கிபி 350-370வாக்கில் பிறந்து கிபி 415 வரை வாழ்ந்த கணிதவியலாளரும் மெய்யியலாளரும் வானியலாளரும் ஆவார்.. வரலாற்றில் நன்கு ஆவணப்படுத்தப்பட்ட முதல் பெண் கணிதவியலாளர் என்று இவரைச் சுட்டலாம். \"அகோரா\" என்ற திரைப்படம் இவரை கடவுள் நம்பிக்கையைக் கேள்விக்குள்ளாக்கியவராகவும், அதனால் கத்தோலிக்கர்களால் படுகொலை செய்யப்பட்டவராகவும் காட்டுகிறது. சூரியக் குடும்பத்தின் வான்பொருள்களின் வட்டணை (சுற்றுப்பாதை) நீள்வட்டமானது என்பதை கிட்டத்தட்ட இவர் கண்டுபிடித்துவிட்டதாகவே காட்டப்படுகிறது. இக்கருத்தை இவர் காலத்துக்கு 1200 ஆண்டுகளுக்குப் பின்பே யோகான்னசு கெப்ளர் கண்டுசொன்னார் என்பது குறிப்பிடத்தக்கது.\n"}
{"id": "193101", "url": "https://ta.wikipedia.org/wiki?curid=193101", "title": "எர்னஸ்ட் லாரன்சு", "text": "எர்னஸ்ட் லாரன்சு\n\nஎர்னஸ்ட் ஆர்லண்டோ லாரன்சு (\"Ernest Orlando Lawrence\", ஆகஸ்ட் 8, 1901 - ஆகஸ்ட் 27, 1958) ஓர் அமெரிக்க அறிவியலறிஞர் ஆவார். இவர் சுழற்சியலைவியைக் கண்டறிந்ததற்காக 1939 ஆம் ஆண்டு நோபல் பரிசு பெற்றவர், யுரேனிய ஐசோடோப்பை பிரித்தெடுக்கும் முறையைக் கண்டறிந்ததற்காகவும், அறியப்படுகிறார்.\n\nதெற்கு டகோடா பல்கலைக்கழகம் மற்றும் மினசோட்டா பல்கலைக்கழகம் ஆகியவற்றில் பட்டதாரியான லாரன்ஸ் 1925 ஆம் ஆண்டு யேலில் இயற்பியலில் முனைவர் பட்டம் பெற்றார். 1928 ஆம் ஆண்டில் அவர் கலிஃபோர்னியா பல்கலைக்கழகத்தில் இயற்பியல் பேராசிரியராக பணியாற்றினார். ஒருநாள் மாலையில் லாரன்ஸ் நூலகத்தில் அதிக வேக துகள்களை உற்பத்தி செய்யும் ஒரு முடுக்கியின் வரைபடத்தை கண்டார். அந்த வரைபடத்தால் கவரப்பட்டு ஆராயும் போது இரண்டு மின்காந்த புலங்களுக்கிடையே வட்டப்பாதையில் முடுக்கப்படும் கலன் பற்றிய யோசனை வந்தது. இந்த யோசனையின் வெளிப்பாடு தான் சைக்ளோட்ரானாக அமைந்திருந்தது.\n\nலாரன்ஸ் பெரிய மற்றும் அதிக விலையுயர்ந்த சைக்ளோடான்களை தொடர்ச்சியாக உருவாக்கினார். 1936 ஆம் ஆண்டு அவரது கதிர்வீச்சு ஆய்வுக்கூடம் கலிஃபோர்னியா பல்கலைக் கழகத்தின் அதிகாரப்பூர்வ துறையாக ஆனது. லாரன்ஸ் அதன் இயக்குநராக இருந்தார். இயற்பியலுக்காக சைக்ளோட்ரோனைப் பயன்படுத்துவதோடு கூடுதலாக ரேடியோ ஐசோடோப்களின் மருத்துவ பயன்களை ஆய்வு செய்வதில் லாரன்ஸ் ஆர்வம் காட்டினார். இரண்டாம் உலகப் போரின் போது, லாரன்ஸ் தனது கதிர்வீச்சு ஆய்வகத்தில் மின்காந்தத்தை பயன்படுத்தி ஐசோடோப்புகளை பிரித்தெடுக்கும் முறையை உருவாக்கினார். கலூட்ரான் என்ற இயந்திரத்தை இதற்காக பயன்படுத்தினார். டென்னெஸியில் உள்ள ஒக் ரிட்ஜ் ல் மிகப் பெரிய மின்காந்தத்தை பயன்படுத்தி ஐசோடோப்புகளை பிரித்தெடுக்கும் ஆலையை உருவாக்கினார். இது Y-12 என அழைக்கப்பட்டது. திறனற்றதாக அது இருந்தாலும் வேலை செய்தது.\n\nபோருக்குப் பின்னர், லாரன்ஸ் அரசு ஆதரவோடு பெரிய அறிவியல் திட்டங்களை செயல்படுத்த தொடங்கினார். அதிக அளவு செலவு செய்து மிகப்பெரிய இயந்திரங்களை உருவாக்குவதற்கு “பெரிய அறிவியல்” என்ற திட்டத்தை தொடங்கி பிரசாரம் செய்தார். கலிபோர்னியாவின் லிவர்மரில் அமைந்த இரண்டாம் அணு ஆயுத ஆய்வகத்திற்கு எட்வர்ட் டெல்லர் பிரச்சாரத்தை வலுவாக ஆதரித்தார். அவருடைய இறப்புக்குப் பிறகு, கலிஃபோர்னியா பல்கலைக்கழகத்தின் ஆட்சியாளர்கள் லாரன்ஸ் லிவர்மோர் நேஷனல் லேபாரட்டரி மற்றும் லோரன்ஸ் பெர்க்லி தேசிய ஆய்வகத்திற்கு அவருடைய பெயரையே வைத்து அவரை கவுரவித்தது. 1961 ஆம் ஆண்டில் பெர்க்லீயில் கண்டுபிடித்த 103 வது தனிமத்திற்கு லென்டூரியம் என்று பெயரிடப்பட்டது அவருக்கு கிடைத்த மிக்ப் பெரிய கெளரவம்.\n"}
{"id": "193115", "url": "https://ta.wikipedia.org/wiki?curid=193115", "title": "இராசசிம்மன்", "text": "இராசசிம்மன்\n\nஇராசசிம்மன் என்பது பாண்டிய வேந்தர்களும் பல்லவ மன்னர்களும் வைத்துக் கொண்ட பெயர். அதில் நால்வர் அதிகம் அறியப்படுகின்றனர். அவர்கள்,\n\n"}
{"id": "193140", "url": "https://ta.wikipedia.org/wiki?curid=193140", "title": "உத்தராகண்டம் மாவட்டங்களின் பட்டியல்", "text": "உத்தராகண்டம் மாவட்டங்களின் பட்டியல்\n\nஉத்தராகண்டம் (Uttarakhand, இந்தி: उत्तराखण्ड, முன்னாளில் உத்தராஞ்சல் (Uttaranchal)), இந்தியாவின் வடபகுதியில் அமைந்த மாநிலங்களுள் ஒன்று. இம்மாநிலம், 2000, நவம்பர் 9-ல் உத்தரப் பிரதேசத்திலிருந்து பிரித்தெடுக்கப்பட்டது. 2000 லிருந்து 2006 வரைக்கும் \"உத்தராஞ்சல்\" என அழைக்கப்பட்டது. இம்மாநிலத்தின் நிலப்பரப்பு முழுவதும் இமயமலையில் அமைந்துள்ளது. தேராதூன் இம்மாநிலத்தின் தலைநகராகும். உத்தராகண்டம் மாநிலத்தில் 13 மாவட்டங்கள் உள்ளன.\n\nSection::::மாவட்டங்கள்.\nஉத்தராகண்டம் மாநிலத்தின் 13 மாவட்டங்கள்: \n"}
{"id": "193141", "url": "https://ta.wikipedia.org/wiki?curid=193141", "title": "ஜி. வெங்கடசாமி", "text": "ஜி. வெங்கடசாமி\n\nஜி. வெங்கடசாமி (அக்டோபர் 1, 1918 – ஜூலை 7, 2006) என்பவர் அரவிந்த் கண் மருத்துவமனை நிறுவனரும், பிரபல கண் மருத்துவரும் ஆவார். 1918ம் ஆண்டு எட்டயபுரம் அருகில் உள்ள அயன்வடமலாபுரம் ஊரில் பிறந்தவர்.\n\nSection::::கல்வி.\nஎட்டையபுரத்தில் ஆறாம் வகுப்பில் தேர்ச்சியடைந்த பின் கோவில்பட்டியில் உள்ள ஒரு உயர்நிலைப் பள்ளியில் சேர்ந்தார். மதுரை அமெரிக்கன் கல்லூரியில் இளங்கலை வேதியியல் பட்டம் பெற்றார். பின் சென்னை மருத்துவக் கல்லூரியில் சேர்ந்து பயின்றார். மருத்துவப் படிப்பு முடித்தவுடன் பிரித்தானியா இந்திய ராணுவத்தில் ராணுவ மருத்துவராக சேர்ந்து போரில் காயம்பட்ட வீரர்களுக்கு சிகிச்சை அளித்தார்.\n\nSection::::இராணுவ சேவை.\nமலேசியா, சிங்கப்பூர், பர்மா ஆகிய நாடுகளில் யுத்த களங்களில் மருத்துவப் பணியாற்றினார். பர்மா காடுகளில் முகாமிட்டிருந்தபோது விஷப் பூச்சிகள் கடித்ததால், தீராத சரும நோய்க்கு ஆளானார். முடக்குவாதமும் தாக்கியது. ராணுவப் பணியிலிருந்து விடுவிக்கப்பட்டார். மகப்பேறு மருத்துவக் கல்வி பயின்றார். எழும்பூர் மருத்துவமனையில் பயிற்சி மருத்தவராகவும் பணிபுரிந்தார். மீண்டும் தாக்கிய முடக்குவாதம் இந்த முறை இவரது கைவிரல்களைக் கடுமையாக பாதித்தது, பேனாகூட பிடிக்க முடியாத நிலை. எழுந்து நடமாடகூட முடியாமல் போனது.\n\nSection::::கண் மருத்துவம்.\nஓரளவு குணமடைந்து எழுந்த இவரிடம் ஒரு நண்பர், இந்தக் கைகளை வைத்துக்கொண்டு மகப்பேறு மருத்துவம் செய்ய முடியாது. எனவே, கண் மருத்துவம் பயிலும்படி ஆலோசனை கூறினார். கண் மருத்துவத்தில் முதுகலை பட்டயப் பட்டமும், கண் அறுவை மருத்துவத்தில் முதுநிலைப் (எம்.எஸ்.) பட்டமும் பெற்ற ஐந்து மருத்துவர்களில் இவரும் ஒருவர். 1956ஆம் ஆண்டில் மதுரை அரசு மருத்துவமனையில் புதிதாகத் தொடங்கப்பட்ட கண் மருத்துவத் துறையின் தலைமைப் பொறுப்பை ஏற்றுக் கொண்டவர்.\n\nSection::::அரவிந்த் கண் மருத்துவ மனை.\n1976ஆம் ஆண்டு பணி ஓய்வுக்குப் பின் அரவிந்த் கண் மருத்துவமனையை மதுரையில் 11 படுக்கை வசதியுடன் தொடங்கினார். ஏழைகளுக்கு இலவசமாக சிகிச்சை அளித்தார். இன்று இந்த மருத்துவமனை தமிழகத்தின் பல்வேறு பகுதிகளில் கிளை பரப்பி உலகப் புகழ்பெற்ற கண் மருத்துவமனையாக விளங்கியுள்ளது. ஒவ்வொரு மருத்துவமனையும் இலவசப் பிரிவுடன் செயல்பட்டு வருகிறது.\n\n\n"}
{"id": "193145", "url": "https://ta.wikipedia.org/wiki?curid=193145", "title": "புனித மரபு (கிறித்தவம்)", "text": "புனித மரபு (கிறித்தவம்)\n\nபுனித மரபு (\"Sacred tradition\") என்பது கிறித்தவ திருச்சபைகள் நடுவே, குறிப்பாக உரோமன் கத்தோலிக்கம், ஆங்கிலிக்க சபை, கீழை மரபுவழிச் சபை, கிழக்கு மரபுவழிச் சபை போன்ற சபைகள் நடுவே, திருச்சபை அதிகாரத்துக்கு மையமாகக் கருதப்படுகின்ற அம்சத்தைக் குறிப்பிடப் பயன்படுத்தும் சொல் ஆகும்.\n\nSection::::மரபு என்பதன் சொற்பொருள்.\nமரபு எனப் பொருள்தரும் \"tradition\" என்னும் சொல் இலத்தீன் மொழியின் \"trado, tradere\" என்னும் சொல் மூலத்திலிருந்து பிறந்ததாகும். அதற்கு \"கையளித்தல்\", \"ஒப்படைத்தல்\", \"வாரிசு உரிமையாக விட்டுச் செல்லுதல்\" போன்ற பொருள்கள் உண்டு. \n\nகிறித்தவ இறையியலின்படி, மரபு என்பது எழுத்துவடிவில் கையளிக்கப்பட்ட விவிலியத்தையும், அந்த விவிலியத்தில் அடங்கிய போதனைகளைக் கடைப்பிடித்து ஒழுகுவோரின் வாழ்வுமுறையையும் உள்ளடக்குவது ஆகும். எனவே மரபு எழுத்துவடிவில் மட்டும் கையளிக்கப்படுவதல்ல; மாறாக, இயேசுவின் வாழ்க்கை மற்றும் திருத்தூதர்களின் வாழ்க்கை ஆகியவற்றை முன்மாதிரியாகக் கொண்டு, அவற்றின்படி ஒழுகுவோரின் வாழ்வுமுறையும் மரபு ஆகும்.\n\nபுனித பவுல் கீழ்வருமாறு கூறுகிறார்:\n\nமேலும், புனித பவுல் தெசலோனிகருக்கு எழுதிய இரண்டாம் திருமுகத்தில் கீழ்வருமாறு கூறுகிறார்:\nஇவ்வாறு தலைமுறை தலைமுறையாகத் தொடர்ந்து கையளிக்கப்பட்டு வழங்கப்படுகின்ற \"மரபு\" \"வாழும் மரபு\" (\"living tradition\") என அழைக்கப்படுகிறது. \"விசுவாசக் கருவூலம்\" அல்லது \"நம்பிக்கைக் கருவூலம்\" (\"deposit of faith\") என்பது இயேசு கிறிஸ்து வழியாகக் கடவுள் வெளிப்படுத்திய முழு வெளிப்பாட்டையும் குறிக்கும். இந்த முழு வெளிப்பாடு, விவிலியம் மற்றும் திருச்சபை அந்த விவிலிய அடிப்படையில் போதித்து, கடைப்பிடித்து வருகின்ற ஒழுங்குமுறைகள் ஆகியவற்றின் தொகுதியான மரபு ஆகியவற்றை உள்ளடக்கும்.\n\nஎனவே, மரபு என்பதின் விரிவான பொருளில் விவிலியமும் அடங்கும். ஏனென்றால், விவிலியம் என்பது கிறித்தவ மரபின் \"எழுத்து வடிவ\" வெளிப்பாடு. விவிலியத்தில் கடவுள் பற்றிய அனுபவங்கள் எழுத்தில் கையளிக்கப்பட்டுள்ளன. எனவே, விவிலியத்தையும் அதன் செய்தியையும் விளங்குவதற்கும் விளக்குவதற்கும் திருச்சபை என்னும் நம்பிக்கைச் சமூகம் தேவை. விவிலியமும் மரபும் கடவுளின் ஏவுதலால் மக்களுக்கு அளிக்கப்பட்டவை. அதாவது, மனிதரின் மீட்புக்காகக் கடவுள் வழங்குகின்ற போதனைகள் மற்றும் வாழ்க்கைமுறைகள் விவிலியத்திலும் திருச்சபை மரபிலும் உள்ளன என்பது கிறித்தவர்களின் நம்பிக்கை. \n\nபல புரட்டஸ்தாந்து சபைகள் எழுத்துவடிவில் உள்ள கிறித்தவ மரபாகிய விவிலியத்தை மட்டுமே தம் நம்பிக்கைக்கு அடிப்படையாகக் கொண்டுள்ளன. \n\n\n"}
{"id": "193149", "url": "https://ta.wikipedia.org/wiki?curid=193149", "title": "திரித்துவம் இல்லாக் கொள்கை (கிறித்தவம்)", "text": "திரித்துவம் இல்லாக் கொள்கை (கிறித்தவம்)\n\nதிரித்துவம் இல்லாக் கொள்கை (\"Nontrinitarianism\") என்பது கிறித்தவ சமயத்தில் பொதுவாக ஏற்கப்படுகின்ற கடவுள் கொள்கையாகிய திரித்துவம் என்னும் நம்பிக்கையை ஏற்காத கிறித்தவக் குழுக்களின் கருத்தைக் குறிக்கும். \n\nஒரே கடவுள் மூன்று ஆட்களாக இருக்கிறார் என்றும், அம்மூன்று ஆட்களாகிய தந்தை, மகன், தூய ஆவி என்போர் ஒருவர் ஒருவரிடமிருந்து வேறுபட்டபோதிலும் அவர்கள் ஒரே கடவுள் இயல்பைக் கொண்டுள்ளார்கள் என்றும், ஒருவருக்கொருவர் இணையான நிலை உடையவர்களாகவும் நித்திய காலத்திற்கும் சமமானவர்களாவும் உள்ளனர் என்றும் பெரும்பாலான கிறித்தவ சபைகள் (உரோமன் கத்தோலிக்கம், மரபுவழித் திருச்சபை, ஆங்கிலிக்கம் போன்றவை) ஏற்கின்றன.\nSection::::திரித்துவக் கொள்கை வரையறுக்கப்படல்.\nஒரே கடவுள் மூன்று ஆட்களாக இருக்கின்றார் என்னும் திரித்துவக் கொள்கையை ஏற்கும் கிறித்தவ சபைகள், அக்கொள்கை கிறித்தவ நம்பிக்கைக் கொள்கையாக ஏற்கப்பட வேண்டும் என்று வரையறுத்த பொதுச்சங்கங்களின் முடிவை அறுதியானதாகக் கொள்கின்றன. \n\nநிசேயா நகரில் கி.பி. 325இல் நடைபெற்ற பொதுச்சங்கம் திரித்துவம் பற்றிய கடவுட்கொள்கையை அறுதியாக வரையறுத்து, அனைத்து கிறித்தவ மக்களும் அதை விசுவாச (நம்பிக்கை) உண்மையாக ஏற்கவேண்டும் என்று தீர்மானம் நிறைவேற்றியது. \n\nSection::::திரித்துவக் கொள்கை மறுக்கப்படல்.\nஒரே கடவுள் மூன்று ஆட்களாக, அதாவது தந்தை, மகன், தூய ஆவி என்று மூன்று ஆட்களாகச் செயல்படுகின்றார் என்னும் கிறித்தவ நம்பிக்கைக் கொள்கையை மறுப்போர், அக்கொள்கை வெளிப்படையாக விவிலியத்தில் வரையறுக்கப்படவில்லை என்று கூறுகின்றனர். \n\nதிரித்துவக் கொள்கையை மறுப்பது ஒரு தவறான போக்கு என்று திருச்சபை அதிகாரிகளும் நாட்டு அதிகாரிகளும் 4ஆம் நூற்றாண்டு முதல் 18ஆம் நூற்றாண்டுவரை கண்டனம் தெரிவித்தனர்; திரித்துவக் கொள்கையை மறுத்தோர் தவறான கொள்கையைப் போதிப்பவர்களாகக் கருதப்பட்டு கண்டிக்கப்பட்டார்கள். இன்று, திரித்துவக் கொள்கையை மறுக்கும் கிறித்தவர் எண்ணிக்கை மிகக் குறைவே ஆகும். \n\nSection::::திரித்துவம் இல்லாக் கொள்கை கூறுவது என்ன?\nகடவுளின் இயல்பை வரையறுப்பதில் திரித்துவக் கொள்கை மறுப்பினர் மிகவும் வேறுபடுகின்றனர். திருச்சபை பொதுச்சங்கங்களின் வழியாகத் திரித்துவக் கொள்கையை அறுதியாக வரையறுப்பதற்கு முன்னர் சில மறுப்பு இயக்கங்கள் இருந்தன. அவை கடவுளின் இயல்பை விளக்கியதில் திருச்சபையின் போதனையிலிருந்து மாறுபட்டன.\n\nஎடுத்துக்காட்டாக, \"தத்துக் கொள்கை\" (\"Adoptionism\"), இயேசு கிறித்து நித்திய காலத்திலிருந்தே கடவுளின் மகனாய் இருந்தார் என்பதை மறுத்து, இயேசு தமது திருமுழுக்கு, உயிர்த்தெழுதல், விண்ணேற்றம் ஆகிய ஒரு நிகழ்வின்போது தந்தையாம் கடவுளால் \"மகனாக\" தத்தெடுக்கப்பட்டார் என்று போதித்தது. \"முறைக் கொள்கை\" (\"Modalism\"), கடவுள் ஒருவரே என்றும், அந்த ஒரே கடவுள் தந்தை, மகன், தூய ஆவி என மூன்று தோற்றங்களில் உள்ளார், மூன்று ஆட்களாக இல்லை என்று போதித்தது. \"கீழ்நிலைக் கொள்கை\" (\"Subordinationism\"), இயல்பிலும் இருப்பிலும் மகன், தூய ஆவி ஆகிய இருவரும் தந்தைக் கடவுளுக்குக் கீழ்நிலையில் உள்ளவர்களே என்று போதித்தது. \"ஆரியசுக் கொள்கை\" (\"Arianism\") இயேசு நித்திய காலத்திலிருந்தே கடவுள் தன்மை கொண்டவர் அல்லவென்றும், அவரைத் தந்தைக் கடவுள் படைத்தார் என்றும், அவர் தந்தைக்கு சமநிலையில் இல்லை என்றும் போதித்தது. \n\nமேற்கூறிய கொள்கைகள் எல்லாம் உண்மையான கடவுள் கொள்கையிலிருந்து மாறுபட்டவை என்ற முறையில் திருச்சபையால் ஏற்றுக்கொள்ளப்படவில்லை. அத்தகைய திரிபுக் கொள்கைகளை (\"heresy\") திருச்சபையின் பொதுச்சங்கங்கள் கண்டனம் செய்தன. அவ்வாறு, திரிபுக் கொள்கைகளைக் கண்டனம் செய்து, திருச்சபையின் கடவுள் கொள்கையை \"ஒரே கடவுள் தந்தை, மகன், தூய ஆவி என மூன்று ஆட்களாக இருந்து, அம்மூன்று ஆட்களும் ஒரே இறை இயல்பில் சம நிலையில் இருந்து செயல்படுகின்றனர்\" என்று திரித்துவக் கொள்கையாக (\"Trinity\") வரையறுத்த பொதுச்சங்கங்கள் இவை:\n\n\nSection::::நடுக்காலத்தில் திரித்துவம் இல்லாக் கொள்கை.\n\"கத்தார்\" (\"Cathars\") என்னும் கொள்கையினர் கி.பி. 11ஆம் நுற்றாண்டில் ஒருவகையான ஞானக் கொள்கையைப் பின்பற்றினார்கள். அவர்களும், அவர்களுக்குப் பின் 18ஆம் நூற்றாண்டின்அறிவொளிக் காலத்தில் சிலரும், 19ஆம் நூற்றாண்டில் \"இரண்டாம் பெரும் எழுப்புதல்\" (\"Second Great Awakening\") என்னும் நிகழ்வின்போதும் திருச்சபையின் திரித்துவக் கொள்கையை மறுத்ததுண்டு.\n\nSection::::நவீன காலத்தில் திரித்துவம் இல்லாக் கொள்கை.\nநவீன காலத்தில் திரித்துவம் இல்லாக் கொள்கையை ஆதரிக்கும் இயக்கங்கள் இவை:\n\nமேற்கூறிய \"கிறித்தவ\" குழுக்கள் தவிர, யூதம் திரித்துவக் கொள்கையை ஆதரிப்பதில்லை. இசுலாமும் திரித்துவக் கொள்கையை மறுக்கிறது. கடவுள் ஒருவரே என்றும், இயேசு கிறித்து கடவுளின் இறைத்தூதரே அன்றி கடவுள் அல்ல என்றும் இசுலாம் போதிக்கிறது.. \n\nSection::::திரித்துவம் இல்லாக் கொள்கையினருக்கு மறுப்பு.\nதிரித்துவம் இல்லாக் கொள்கையினர் கூற்றுப்படி, விவிலியத்தில் திரித்துவம் பற்றிய கொள்கை வெளிப்படையாக இல்லை. மேலும், அவர்கள் கிறித்தவம் பண்டைக் காலத்தில் கிரேக்க, எகிப்திய கலாச்சாரங்களின் தாக்கத்தின் விளைவாகவே கடவுள் ஒருவர் என்றும் அவர் மூன்று ஆட்களாக நித்தியத்திலிருந்தே நிலைபெற்று, மூன்று இறை ஆட்களும் இறையியல்பு கொண்டவர்களாக ஒரே சம நிலையினராக உள்ளனர் என்றும் கூறியதாகக் கருதுகின்றனர்.\n\nதிரித்துவம் இல்லாக் கொள்கையினரின் கூற்றைத் திரித்துவக் கொள்கையினர் மறுக்கின்றனர். அதற்கு அவர்கள் வழங்கும் வாதங்கள் இவை:\n\n"}
{"id": "193159", "url": "https://ta.wikipedia.org/wiki?curid=193159", "title": "ராக்னர் நர்க்சு", "text": "ராக்னர் நர்க்சு\n\nராக்னர் நர்க்சு (\"Ragnar Nurkse\", அக்டோபர் 5, 1907 - மே 6, 1959) ஓர் எஸ்தோனிய நாட்டுப் பொருளியலாளர் ஆவார். இவர் பன்னாட்டு நிதி மற்றும் பொருளாதார வளர்ச்சித் துறைகளில் சர்வதேச பொருளாதார வல்லுனரும் கொள்கை தயாரிப்பாளருமாவார்.\n\nSection::::வாழ்க்கை.\nராக்னர் நர்க்சு எஸ்தோனியாவில் உள்ள காரு என்ற கிராமத்தில் எஸ்தோனியத் தந்தைக்கும் எஸ்தோனிய-சுவீடன் தாய்க்கும் பிறந்தார். இவர் பெற்றோர் 1928ல் கனடாவிற்குக் குடி பெயர்ந்தனர்.\n\nஉருசிய மொழி கொண்ட தொடக்கப் பள்ளியில் தனது தொடக்கக் கல்வியை முடித்த ராக்னர், செருமன் மொழி போதிக்கும் தாலினில் உள்ள எலைட் கத்தீடரல் பள்ளியில் தனது உயர் கல்வியை 1928ல் முடித்தார். இவர் தனது கல்வியைச் சட்டப் பள்ளியிலும் பொருளியல் துறையில் டார்டு பல்கலைக்கழகத்திலும், எடின்பர்க் பல்கலைக்கழகத்திலும் தொடர்ந்தார்.\n\n1932ல் பேராசிரியர் ஃப்ரெட்ரிக் ஓகில்வியின் உதவியுடன் பொருளியலில் முதல் வகுப்பில் தேர்ச்சி பெற்றார். இவர் வியென்னா பல்கலைக்கழகத்தில் பயில ஆண்ட்ரூ கார்னேஜி உதவித் தொகையைப் பெற்றார்.\n"}
{"id": "193164", "url": "https://ta.wikipedia.org/wiki?curid=193164", "title": "ஸ்ரீலக்ஷ்மி பிக்சர்ஸ்", "text": "ஸ்ரீலக்ஷ்மி பிக்சர்ஸ்\n\nஸ்ரீலக்ஷ்மி பிக்சர்ஸ் என்பது திரைப்பட தயாரிப்பு நிறுவனம் ஆகும். இதனை இயக்குநர் ஏ. பி. நாகராசனும், வி. கே. ராமசாமியும் இணைந்து தொடங்கினார்கள்.\nஇந்நிறுவனத்தின் சார்பில் கே. சோமு இயக்கிய 'நல்ல இடத்து சம்பந்தம்' திரைப்படம் முதன் முதலில் வெளியிடப்பட்டது. அதன் பின் 'தாயைப்போல பிள்ளை நூலைப்போல சேலை', 'பாவை விளக்கு', 'அல்லி பெற்ற பிள்ளை' போன்ற பல திரைப்படங்கள் இந்நிறுவனத்தால் தயாரிக்கப்பட்டன.\n\nSection::::ஆதாரங்கள்.\nநூல்: \"புகழ் பெற்ற 100 சினிமா கலைஞர்கள்\", ஆசிரியர்: ஜெகாதா, பதிப்பகம்:சங்கர் பதிப்பகம்\n"}
{"id": "193166", "url": "https://ta.wikipedia.org/wiki?curid=193166", "title": "பீட்டர் ஷோல்ஸ்", "text": "பீட்டர் ஷோல்ஸ்\n\nபீட்டர் ஷோல்ஸ் (பிறப்பு: 11 டிசம்பர் 1987) என்பவர் செருமனியைச் சேர்ந்த கணிதவியலாளர் ஆவார். இவர் எண்கணிதம் மற்றும் இயற்கணித வடிவவியலில் ஆற்றிய பங்களிப்புகளுக்காக அறியப்படுகிறார். செருமனியின் பொன் பல்கலைக்கழகத்தில் பேராசிரியராகப் பணியாற்றுகிறார்.. வடிவ கணிதம், தன்வடிவப் படிவக் கோட்பாடு ஆகியவற்றில் தனித்துவக் கருத்துக்களைக் கூறியமைக்காக 2013 ஆம் ஆண்டுக்கான சாஸ்த்ரா இராமானுஜன் பரிசுக்குத் தேர்ந்தெடுக்கப்பட்டுள்ளார். இவர் கணித மேதை ராமானுஜத்தின் நூற்றாண்டு கொண்டாடப்பட்ட ஆண்டில் பிறந்தவர் என்பதும் குறிப்பிடத்தக்கதாகும்.\n\nSection::::சாஸ்த்ரா ராமானுஜன் பரிசு.\nகும்பகோணத்தில் உள்ள சாஸ்த்ரா பல்கலைக்கழகம் 2005 ஆம் ஆண்டு முதல் \"கணித மேதை ராமானுஜன்\" நினைவாக ஆண்டுதோறும் ராமானுஜன் என்ற பரிசை வழங்கிவருகிறது. தேர்ந்தெடுக்கப்படும் அறிஞருக்கு 10,000 அமெரிக்க டாலர்கள் பரிசாக வழங்கப்படும். ராமானுஜன் தன் 32 வயதில் தான் வியக்கத்தக்க சாதனை புரிந்தார் என்பதால் இப்பரிசிற்கான வயது வரம்பு 32 ஆக வைக்கப்பட்டுள்ளது. 2013 ஆம் ஆண்டுக்கான இப்பரிசுக்கு பீட்டர் ஷோல்ஸ் தேர்ந்தெடுக்கப்பட்டுள்ளார்.\n\nSection::::தேர்வுக் குழு.\nஇந்த ஆண்டில் (2013) இல் பரிசுக்கு பீட்டர் ஷோல்சைத் தேர்ந்தெடுத்த குழு உறுப்பினர்கள் பட்டியல்:\n"}
{"id": "193180", "url": "https://ta.wikipedia.org/wiki?curid=193180", "title": "நவராத்திரி (திரைப்படம்)", "text": "நவராத்திரி (திரைப்படம்)\n\nநவராத்திரி 1964-இல் வெளிவந்த ஒரு தமிழ் திரைப்படமாகும். இத்திரைபடம் ஏ.பி.நாகராஜனால் இயக்கப்பட்டது. இதில் சிவாஜி கணேசன் கதாநாயகனாகவும், சாவித்ரி கதாநாயகியாகவும் நடித்துள்ளனர். இத்திரைபடத்தில் சிவாஜி கணேசன் ஒன்பது வேடங்களில் நடித்துள்ளார். 2008 -இல் தசாவதாரம் படம் வருவதற்கு முன்புவரை இதுவே உலக சாதனையாக இருந்தது.\n\nஅற்புதம், பயம், இரக்கம், கோபம், சாந்தம், வெறுப்பு, சிங்காரம், வீரம் மற்றும் ஆனந்தம் ஆகிய நவரச வேடங்களில் சிவாஜி நடித்துள்ளார். ஒவ்வொரு கதாபாத்திரமும் ஒவ்வொரு குணாதிசயங்கள் கொண்டதாக இப்படத்தை ஏ.பி.நாகராசன் இயக்கியுள்ளார்.\n\n"}
{"id": "193189", "url": "https://ta.wikipedia.org/wiki?curid=193189", "title": "கடின நீர்", "text": "கடின நீர்\n\nகடின நீர் (\"Hard water\") என்பது உயர் தாது உள்ளடக்கம் உள்ள நீராகும். கடின குடிநீர் பொதுவாக ஒருவரின் ஆரோக்கியத்திற்கு தீங்கு விளைவிப்பதில்லை. ஆனால் நீரின் கடினத்தன்மை தொழிற்களில் உள்ள கொதிகலன்கள், குளிர்விப்பு கோபுரங்கள், நீர் கையாளும் மற்ற விலையுயர்ந்த கருவிகளில் கடுமையான பிரச்சினைகளை உருவாக்குகிறது. கடின நீர் வீட்டு உபயோக சாதனங்களான வெந்நீர் பொறி, நீர் சுடேற்றி, போன்ற கருவிகளில் செதில், மற்றும் மென்படலத்தை உருவாக்கி அவற்றின் திறனை குறைக்கிறது.\n\nSection::::கடினத்தன்மையின் மூலங்கள்.\nநீரின் கடினத்தன்மை நீரிலுள்ள பல்வலுவுள்ள எதிரயனிகளின் செறிவுவின் மூலம் தீர்மானிக்கப்படுகிறது.\n"}
{"id": "193191", "url": "https://ta.wikipedia.org/wiki?curid=193191", "title": "வருத்தப்படாத வாலிபர் சங்கம் (திரைப்படம்)", "text": "வருத்தப்படாத வாலிபர் சங்கம் (திரைப்படம்)\n\nவருத்தப்படாத வாலிபர் சங்கம் 2013ல் வெளியான நகைச்சுவைத் தமிழ்த் திரைப்படமாகும். இதை இயக்குனர் பொன்ராம் இயக்கினார். இதில் நடிகர்கள் சிவகார்த்திகேயன், சத்யராஜ் மற்றும் ஸ்ரீதிவ்யா ஆகியோர் நடித்துள்ளனர். இத்திரைப்படத்தை எஸ்கேப் ஆர்டிஸ்ட் மோஷன் பிக்சர்சு நிறுவனத்தினர் தயாரித்துள்ளனர். இதன் இசையமைப்பாளர் இமான் ஆவார். வசனங்கள் எழுதியவர் ராஜேஷ். இத்திரைப்படம் செப்டம்பர் 6, 2013ல் வெளியானது.\n\nSection::::திரைக்கதை சுருக்கம்.\nசிவனாண்டி மற்றும் பழனியாண்டி கூட்டங்களுக்கு இடையே உள்ள மோதலுடன் ஆரம்பிக்கிறது இத்திரைப்படம். சிவனாண்டி தன் மகளையே கொன்றதாக அவர் கூட்டத்தைச் சேர்ந்தவர் காவல் நிலையத்தில் பெருமைப்பட்டுக் கொள்கிறார். அங்கு இருக்கும் ஒரு காவலர் அதை பற்றி ஊரில் விசாரிக்க, கிணறு வெட்ட பூதம் கிளம்பியதுப் போல சிவனாண்டி மீது பழி விழுகிறது. காவல் துறையினர் சிவனாண்டியை கொலை நடந்ததாக கூறப்படும் இடத்திற்கு அழைத்து செல்ல, அங்கே பின்னோக்கி நகர்கிறது கதை. அதே ஊரில் போஸ்பாண்டி, கோடி இருவரும் \"வருத்தபடாத வாலிபர் சங்கம்\" எனும் சங்கத்தை நடத்தி வருகின்றவர்கள். சிவனாண்டியின் மகள் லதா பாண்டி படிக்கும் பள்ளியின் ஆசிரியை கல்யாணியை ஒருதலையாக போஸ்பாண்டி காதலிக்கிறார்.\n\nகல்யாணிக்கு காதல் கடிதம் எடுத்து செல்லச்சொல்லி, லதா பாண்டியை போஸ்பாண்டி வற்புறுத்துகிறார். ஆனால், கல்யாணிக்கு வேறொருவருடன் நிச்சயம் ஆகிறது. இதற்கு நடுவே, சிவனாண்டி லதாபாண்டிக்கு, பதினெட்டு வயதுக்கு முன்னரே கல்யாணம் செய்து முடிக்க முற்படுகிறார். திருமணம் பற்றிய அறிவிப்பைக் கண்டு, காவல் துறைக்கு புகார் அளிக்கின்றனர் போஸ்பாண்டியும் கோடியும். இதனால் லதாபாண்டியின் கல்யாணம் நிற்கிறார். கல்யாணத்தை நிறுத்தியது போஸ்பாண்டி என்று தெரிந்தவுடன், லதாபாண்டிக்கு போஸ்பாண்டியின் மீது காதல் ஏற்படுகிறது.\n\nஊர் திருவிழாவில் போஸ்பாண்டிக்கும் லதாபாண்டிக்கு மேல் காதல் ஏற்படுகிறது. தன மகள் கல்யாணத்தை நிறுத்தியது போஸ்பாண்டிதான் என்று தெரிந்துக் கொண்ட சிவனாண்டி கூட்டம், போஸ்பாண்டியைத் தாக்குகிறது. உதவுவது போல வரும் சிவனாண்டி, சூசகமாக அவனை மிரட்டுகிறான். ஆத்திரம் அடைந்த போஸ்பாண்டி, சிவனாண்டி உயிருக்கும் மேலாக எண்ணும் துப்பாக்கியை கோடியுடன் சேர்ந்து திருட, சிவனாண்டியின் தூக்கத்தில் நடக்கும் வியாதி தான் அது காணமல் போக காரணம் என கூறி லதாபாண்டியின் உதவியுடன் அந்த துப்பாக்கி வீட்டுக்கு திரும்புகிறது. இதனிடையே போஸ்பாண்டிக்கும் தன் மகளுக்கும் காதல் இருப்பதை அறிந்த சிவனாண்டி, அவளுக்கு அவசரமாக திருமணம் நடத்த முனைகிறான். திருமணத்திற்கு முன் இரவு, லதாபாண்டி போஸ்பாண்டியுடன் ஊரை விட்டு ஓடிவிட, சிவனாண்டி அவர்களை கொன்றதாகக் கூறுகிறார். ஆனால், இரவோடு இரவாக ஓடிய இருவரையும் வாழ்த்தி திருமணம் செய்து வைக்கிறார்.\n\n\nSection::::ஒலித் தடம்.\nமனங்கொத்திப் பறவைக்குப் பின் சிவகார்த்திகேயனுடன் இணைந்து இரண்டாவது முறையாக இமான் இப்படத்திற்கு ஒலித்தடம் அமைத்துள்ளார். இத்திரைப்படத்தில் சிவகார்த்திகேயன் ஒரு பாடல் பாடியுள்ளார்.. அனைத்துப் பாடல்களையும் யுகபாரதி எழுதியுள்ளார். இப்படத்தின் இசை வெளியீடு சூலை 14, 2013 அன்று நடைபெற்றது. நடிகர் தனுஷ் வெளியிட இயக்குனர் ஏ. ஆர். முருகதாஸ் பெற்றுக்கொண்டார். \"திரையின்பத்திற்காக வெளியிடப்பட்ட\"தாக \"பிகைன்ட்வுட்சும்\"\" வெகுஜன மற்றும் வேடிக்கை காரணியாக\" வெளியிடப்பட்டதாக இந்தியாகிளிட்சும் குறிப்பிட்டுள்ளன.\n\nஒலித்தட பட்டியல்\nSection::::வெளியீடு.\nசிவகார்த்திகேயன் பாடிய பாடல் ஒளிக்கோப்பாக சூலை 13 அன்று வெளியிடப்பட்டது. மறுநாள் படத்தின் முன்னோட்டம் சோனி மியூசிக் இந்தியாவால் யூடியூபில் வெளியிடப்பட்டது. படம், உலகம் முழுவதும் 500க்கும் மேற்பட்ட திரையரங்குகளில் வெளியிடப்பட்டது.\n\nSection::::வரவேற்பு.\nஇத்திரைப்படம் கலவையான விமர்சனங்களை பெற்றது. இப்படம் குறிப்பாக போஸ்பாண்டி மற்றும் அவரது நண்பர் கோடி (சூரி)யுடனான காட்சிகளில் நல்ல பொழுதுபோக்காக உள்ளது. ஆனால் இதில் நகைச்சுவை யூடியூபில் உள்ள கிளிப் போலவே வேலை செய்யும் என்று குறிப்பிட்டுள்ளார்.\n\nபிகைன்ட்வுட்ஸ் விமர்சன வாரியம் இப்படத்திற்கு 5க்கு 2.5 என மதிப்பிட்டு எழுதியதாவது: \"குறும்புக்கார சிவா கார்த்திகேயன், நகைப்புக்கிடமான சூரி மற்றும் கம்பீரமான சத்யராஜ் ஒரு நல்ல பொழுதுபோக்கு அம்சத்தைத் தந்துள்ளனர்.\"\nஇந்தியாகிளிட்ஸ் இப்பட நடிகர்களைப் பாராட்டியதுடன், \"இத் திரைப்படத்தின் வலிமையைக் காட்ட சத்யராஜின் நடிப்பே போதுமானது. இது சிவாவிற்கு ஆரோக்கியமான வேடிக்கைப் படமாக அமைந்துள்ளது\" என்று விமர்சித்துள்ளது.\n\nஇத்திரைப்படம் சிவகார்த்திகேயனுக்கு வெற்றிப்படமாக அமைந்துள்ளது. முதள் நாளிலேயே 3.55 கோடி ரூபாயை இத்திரைப்படம் ஈட்டியுள்ளது சிஃபியைப் பொறுத்தவரை இப்படம் 343 திரையரங்குகளில் முதல் மூன்று நாட்களில் திரையிடப்பட்டு 10.25 கோடி ரூபாய் ஈட்டியுள்ளது. முதல் 17 நாட்களில் 16.5 கோடி ஈட்டியுள்ளது.\n"}
{"id": "193201", "url": "https://ta.wikipedia.org/wiki?curid=193201", "title": "சலாகுதீன் காதர் சௌத்ரி", "text": "சலாகுதீன் காதர் சௌத்ரி\n\nசலாகுதீன் காதர் சௌத்திரி (\"Salahuddin Quader Chowdhury\"; ; மார்ச் 13, 1949 – நவம்பர் 22, 2015) வங்காளதேசத்தைச் சார்ந்த அரசியல்வாதி ஆவார். இவர் வங்காளதேச தேசியவாதக் கட்சியின் மூத்த பிரமுகர் ஆவார். சிட்டகொங் நாடாளுமன்றத்தில் இருந்து தேர்தெடுக்கப்பட்டார். 1971 வங்காளதேச விடுதலைப் போரின் போது போர்க் குற்றங்கள் இழைத்ததாக இவர் மீது குற்றம் சாட்டப்பட்டது. க் குற்றஞ்சாட்டப்பட்டது. 2013 செப்டம்பர் 30 இல் இவர் மீதான போர்க் குற்றங்களுக்கு மரண தண்டனை என பன்னாட்டு குற்றவியல் சிறப்பு நீதிமன்றம் தீர்ப்பளித்தது. இவரது மேன்முறையீட்டை உச்ச நீதிமன்றம் 2015 நவம்பர் 18 அன்று நிராகரித்தது. அதன் பின்னர் அவர் குடியரசுத் தலவரிடம் பொது மன்னிப்பு வேண்டி முறையிட்டார். அம்மேன்முறையீடும் நிராகரிக்கப்பட்ட நிலையில் இவரும், இவரது இன்னொரு சகாவான அலி முகம்மது முஜாகீது என்பவரும் 2015 நவம்பர் 22 அன்று காலையில் சிட்டகொங் நகரில் உள்ள சிறைச்சாலை ஒன்றில் தூக்கிலிடப்பட்டனர்.\n\nSection::::இளமைக்காலம்.\nஇவர் சிட்டகாங் பகுதியியை சார்ந்த அரசியல் குடும்பத்தைச் சார்ந்தவர். இவரது தந்தை பாஸ்லூல் காதர் செளத்ரி வங்கதேச விடுதலைக்கு முன் பாகிஸ்தான் தேசியக்கட்சியைச் சேர்ந்தவர். மேலும் இவர் வங்கதேச விடுதலையை எதிர்த்தவர். எனவே இவர் மீதும் போர் குற்றம் சுமத்தப்பட்டு விசாரணை நடைபெறும் போது சிறைச்சாலையில் மரணமடைந்தார்.\n\nமேலும் பல.\n"}
{"id": "193203", "url": "https://ta.wikipedia.org/wiki?curid=193203", "title": "நவரத்தினம் (திரைப்படம்)", "text": "நவரத்தினம் (திரைப்படம்)\n\nநவரத்தினம் 1977 ஆம் ஆண்டு வெளிவந்த தமிழ்த் திரைப்படமாகும்.ஏ. பி. நாகராஜன் இயக்கத்தில் வெளிவந்த இத்திரைப்படத்தில் எம். ஜி. ஆர், லதா மற்றும் பலரும் நடித்திருந்தனர். இத்திரைப்படத்தில் ஒன்பது கதாநாயகிகள் நடித்தனர்.\n"}
{"id": "193204", "url": "https://ta.wikipedia.org/wiki?curid=193204", "title": "நவரத்தினம்", "text": "நவரத்தினம்\n\nநவரத்தினம் என்ற தலைப்பில் உள்ள கட்டுரைகள்:\n\n\n"}
{"id": "193205", "url": "https://ta.wikipedia.org/wiki?curid=193205", "title": "ஜாம்நகர் மாவட்டம்", "text": "ஜாம்நகர் மாவட்டம்\n\nஇந்தியாவில் உள்ள குசராத்து மாநிலத்தில் கட்ச் வளைகுடாவின் தெற்கு கடற்கரையில் அமைந்துள்ளது இந்த ஜாம்நகர் மாவட்டம். இதன் தலைமையகம் ஜாம்நகர் ஆகும். இந்திய நிறுவனங்களுக்கான பல உற்பத்தி வசதிகள் இங்கு நிறைந்து காணப்படுகிறது. டாடா மற்றும் எஸ்ஸார் போன்ற நிறுவனங்களின் தொழிற்சாலைகள் இங்கு உள்ளன. பல அரண்மனைகளும் சிடியா பறவைகள் சரணாலயமும், கடல் தேசிய பூங்காவும் உள்ளன.\n\nSection::::மக்கள் வகைப்பாடு.\n2011 மக்கள் தொகை கணக்கெடுப்பின்படி 2,159,130 மக்கள் இந்த மாவட்டத்தில் வாழ்கிறார்கள். இது நமீபியாவின் மக்கள் தொகை அளவு அல்லது அமெரிக்கவின் நியூ மெக்ஸிக்கோவின் அளவைக் கொண்டது. இந்தியாவில் உள்ள மாவட்ட அளவில் ஒரு சதுர கிலோமீட்டருக்கு 153 மக்கள் (400 / சதுர மைல்) தொகை அடர்த்தி கொண்டுள்ளது. பத்தாண்டுகளில் அதாவது 2001-2011 கொண்ட காலகட்டத்தில் இதன் மக்கள்தொகை வளர்ச்சி விகிதம் 13,38% ஆக இருந்தது. ஜாம்நகர் 1000 ஆண்களுக்கும் 938 பெண்கள் என்ற விகிதத்தில் வாழ்கிறார்கள். எழுத்தறிவு விகிதம் 74.4% ஆகும். அதேபோல் 2011 இந்திய மக்கள் தொகை கணக்கெடுப்பின் போது, இம்மாவட்டத்தில் 87.78% மக்கள் குஜராத்தியும், 6.28% சிந்தி மொழியும் மற்றும் 2.53% இந்தியும் பேசும் மக்கள் வாழுகிறார்கள்.\n\n\n"}
{"id": "193206", "url": "https://ta.wikipedia.org/wiki?curid=193206", "title": "ஏ. எஸ். ஏ. சாமி", "text": "ஏ. எஸ். ஏ. சாமி\n\nஏ. எஸ். ஏ. சாமி (A. S. A. Sami) என அறியப்படும் அருள் சூசை ஆரோக்கிய சாமி இவர் ஒரு தமிழ்த் திரைப்பட இயக்குநர் ஆவார்.\n\nSection::::வாழ்க்கை.\nதமிழ்நாட்டின் குருவிகுளம் கிராமத்தை பூர்வீகமாக கொண்ட இவரது பெற்றோர் வணிகம் நிமித்தமாக இலங்கை சென்று கொழும்பு நகரில் குடியமர்ந்தனர், சூசை ஆரோக்கிய சாமி இளம் பருவத்தில் படிப்பில் நன்கு கவனம் செலுத்தி ஆங்கில முதுகலைப்பட்டமான பி.ஏ.ஹானர்ஸ் (லண்டன் ஆக்ஸ்போர்டு பல்கலைக்கழகம்) பெற்றார். கல்லூரியில் ஆங்கிலப் பேராசிரியராகப் பணிபுரிந்து வந்த நிலையில், அங்கிருந்து மீண்டும் அவர் குடும்பம் புலம் பெயர்ந்து வந்து திருநெல்வேலி பாளையங்கோட்டையில் குடியமர்ந்தது.\nSection::::தொழில்.\nபில்ஹணன் எனும் நாடகத்தின் மூலம் தமிழ் நாடக இயக்குநராக ஏ. எஸ். ஏ சாமி அறிமுகமானார். இந்த நாடகத்தை ஜுபிடர் சோமு திரைப்படமாக தயாரித்தார். படம் மிகுந்த வெற்றி பெற்றது. அதன்பின் வால்மீகி, ஸ்ரீ முருகன் போன்ற படங்களுக்கு திரைக்கதை, வசனம் எழுதினார். ஸ்ரீ முருகன் படத்தை இவரே இயக்கவும் செய்தார். ராஜகுமாரி என்னும் திரைப்படத்தில் எம். ஜி. ஆரைக் கதாநாயகனாக அறிமுகப்படுத்தினார். அபிமன்யு திரைப்படத்திற்கு திரைக்கதை, வசனமும், 1953-இல் வெளிவந்த மருமகன் திரைப்படத்திற்கு வசனமும் எழுதினார். பின் நீதிபதி, கற்புக்கரசி போன்ற படங்களுக்கு இவர் கதை வசனம் எழுதிக்கொண்டிருந்தபோது கற்புக்கரசி திரைப்படத்தின் இயக்குநர் காலமானதால் அத்திரைப்படத்தினை இயக்கும் வாய்ப்பு இவருக்குக் கிடைத்தது. இவர் இயக்கத்தில் வெளிவந்த வேறு சில திரைப்படங்கள் தங்கப்பதுமை, அரசிளங்குமாரி, ஆனந்த ஜோதி ஆகியன.\n\nSection::::இயக்கிய திரைப்படங்கள்.\nஇவர் இயக்கத்தில் 21 திரைப்படங்கள் வெளிவந்துள்ளன.\n\n"}
{"id": "193209", "url": "https://ta.wikipedia.org/wiki?curid=193209", "title": "ஸாஹ்பாஷ்பூர்", "text": "ஸாஹ்பாஷ்பூர்\n\nஸாஹ்பாஷ்பூர் (शाहबाजपुर Shahbazpur) இந்தியாவின் பீகார் மாநிலத்திலுள்ள அராரியா மாவட்டத்திலுள்ள ஓர் கிராமம். இது இந்திய நோபாள எல்லையில் அமைந்துள்ளது.\n\nSection::::அமைவிடம்.\nஇது அராரியா நகரத்திலிருந்து 30 கிலோமீட்டர்கள் தொலைவிலும், இந்திய நேபாள எல்லையிலிருந்து 10 கிலோமீட்டர்கள் தொலைவிலும் அமைந்துள்ளது. இக்கிராமம் தேசிய நெடுஞ்சாலை NH-54 உடன் இணைக்கப்பட்டிருக்கிறது. கோஸி ஆற்றின் துணை ஆறான பார்மன் ஆறு இக்கிராமத்தின் அருகே செல்கின்றது.\n\nSection::::மக்கள்.\nஇங்கு வசிப்போரில் பெரும்பான்மையானவர்கள் இந்து மதத்தைச் சார்ந்தவர்கள். இவர்கள் மைதிலி பிராமணர்கள் ஆவர். இவர்களின் முக்கியத் தொழில் விவசாயம் ஆகும். இவர்களின் கல்வியறிவு 90% ஆகும். இந்தக்கிராமத்தின் மொத்த மக்கட்தொகை 7,000 ஆகும். என இவ்வூர் மக்களால் . சதி மாதாவின் (\"Mata Sati\") எரிந்த உடல்பகுதி இங்கு விழுந்ததாக இவ்வூர் மக்களால் நம்பப்படும் இக்கிராமம் ஒரு முக்கிய சக்தி பீடம் என அழைக்கப்படுகிறது. இவ்வூரில் பெரிய கோவில் ஒன்று கட்டப்பட்டுக் கொண்டிருக்கிறது.\n"}
{"id": "193220", "url": "https://ta.wikipedia.org/wiki?curid=193220", "title": "சங்கனாசேரி நினைவு நூலகம்", "text": "சங்கனாசேரி நினைவு நூலகம்\n\nசங்கனாசேரி நினைவு நூலகம் என்பது கேரளத்தில் உள்ள பழைமையான நூலகங்களில் ஒன்று. இது கேரள நூலக சங்கத்துடன் இணைக்கப்பட்டது. சங்கனாசேடி பரமேசுவரன் பிள்ளை என்னும் சமூக சேவகர் இதை தொடங்கி வைத்தார். திருவாங்கூர் சமஸ்தானத்தில் 19 ஆம் நூற்றாண்டில் தொடங்கப்பட்டு, இவ்வூரின் சமூக மையமாகவும் விளங்குகிறது. அந்த வட்டாரத்திலேயே முதன்முதலில் தோற்றுவிக்கப்பட்ட நூலகம் இதுவே.\n\nகொல்லம் மாவட்டத்தின், குன்னத்தூர் வட்டத்தில் உள்ள ஐவர்காலையில் அமைந்துள்ளது. 1934-ல் தொடங்கப்பட்டது. கே. எம் பணிக்கர், தலைமையதிகாரியாகப் பணியாற்றுகிறார்.\n"}
{"id": "193221", "url": "https://ta.wikipedia.org/wiki?curid=193221", "title": "விஜய் (வார இதழ்)", "text": "விஜய் (வார இதழ்)\n\nவிஜய் இலங்கையிலிருந்து வெளியாகும் மாணவர்களுக்கான அறிவுசார் வார இதழாகும். இது ஒவ்வொரு வாரமும் புதன்கிழமை வெளியாகின்றது. இவ்வார இதழ் இருபத்துநான்கு பக்கங்களைக் கொண்டது. இராமாயணம் மற்றும் ஒல்லாந்தரின் கதைகள் தொடர்கதைகளாக வெளிவருகின்றன.\n"}
{"id": "193258", "url": "https://ta.wikipedia.org/wiki?curid=193258", "title": "கிறித்தவ தன்விளக்கம்", "text": "கிறித்தவ தன்விளக்கம்\n\nகிறித்தவ தன்விளக்கம் (\"Christian apologetics\") என்பது கிறித்தவ இறையியலின் ஒரு பகுதியாக அமைந்து, கிறித்தவ மறைக்குப் பகுத்தறிவு அடிப்படைகளை வழங்கி, மறுப்புகளுக்குப் பதில் அளிக்கின்ற துறை ஆகும். கிரேக்கத்தில் \"அப்பொலொகீயா\" () என அழைக்கப்படும் இத்துறைச் சொல் \"பதில் அளித்தல்\", \"தன்னிலை விளக்கல்\", \"மறுமொழி கொடுத்தல்\" என்னும் பொருள்படும்.\nSection::::வரலாற்றில் கிறித்தவ தன்விளக்கம்.\nகிறித்தவ சமய வரலாற்றில் \"தன்விளக்கம்\" வெவ்வேறு வடிவங்களில் அமைந்தது. புனித பவுல் விவிலியக் காலத்திலும், பின்னர் திருச்சபையின் தொடக்க நூற்றாண்டுகளில் ஒரிஜன் (\"Origen\"), அகுஸ்தீன், யுஸ்தின், தெர்த்தூல்லியன் போன்ற திருச்சபைத் தந்தையரும் (\"Fathers of the Church\"), நடுக்காலத்தில் அக்வீனா தோமா, கான்டெர்பரி அகுஸ்தீன் போன்ற இறையியலாரும் கிறித்தவ சமயத்திற்குத் தன்விளக்கம் அளித்தோருள் குறிப்பிடத்தக்கவர் ஆவர்.\n\nஅறிவொளிக் கால கட்டத்தில் பிளேசு பாஸ்கால் (\"Blaise Pascal\") என்பவரும், நவீன காலத்தில் ஜி.கே. செஸ்டர்டன் (\"G.K. Chesterton\"), சி.எஸ். லூயிஸ் (\"C.S. Lewis\") ஆகியோரும், தற்காலத்தில் டக்ளஸ் வில்சன் (\"Douglas Wilson\"), ஆல்வின் ப்ளான்டிங்கா (\"Alvin Plantinga\") மற்றும் வில்லியம் லேன் க்ரேக் (\"William Lane Craig\") ஆகியோரும் கிறித்தவ தன்விளக்கத் துறையில் சிறந்து விளங்குவோர் ஆவர்.\n\nகிறித்தவ தன்விளக்க அறிஞர்கள் வரலாறு, மெய்யியல் விவாதங்கள், அறிவியல் ஆய்வுகள் மற்றும் பிற அறிவுத்துறைகள் ஆகியவற்றின் துணையோடு கிறித்தவத்தின் உண்மையை நிலைநாட்ட முனைந்துள்ளனர். கிறித்தவ தன்விளக்கத் துறையிலிருந்து வேறுபட்ட, ஆனால் அதோடு தொடர்புடைய ஒரு விவாத முறை \"கிறித்தவ தாக்கல்\" (\"Christian polemic\") ஆகும். இது பிற சமயங்களின் நம்பிக்கையைத் தாக்குவதிலும், தனது கொள்கையே உண்மையென நிலைநாட்டுவதிலும் அடங்கும். 1263il எசுப்பானிய அரசவையில் நிகழ்ந்த \"பார்சலோனா தர்க்கம்\" (\"Disputation of Barcelona\") என்பது இவ்வகையானதே.\n\nSection::::கிறித்தவ தன்விளக்கம் என்பதன் வரலாற்றுப் பின்னணி.\nகிரேக்க மொழியில் \"அப்பொலொகீயா\" (\"apologia\" = ἀπολογία) என்னும் சொல் \"அப்பொலொகேஓமாய்\" (\"apologeomai\" = ἀπολογέομαι) என்ற மூலத்திலிருந்து பிறந்து, \"பதில் கொடுத்தல்\", \"மறுமொழி வழங்கல்\", \"தற்காத்தல்\", \"தன்னிலை நிறுவுதல்\" போன்ற பொருள்களைத் தரும். ஒரு நீதிமன்றத்தில் கூண்டிலேறி நிற்பவர் தன் சார்பான வாதத்தை முன்வைக்கும் பின்னணியில் இச்சொல் பயன்பட்டது. அதிலிருந்து இலக்கிய மரபாக முகிழ்த்தது.\n\nபண்டைய கிரேக்க மெய்யியல் ஞானி சாக்ரடீசு தமது விவாதங்கள் வழியாக இளையோரைத் தவறான வழியில் இட்டுச் சென்றார் என்றும், கிரேக்க நகர்-நாடுகள் ஏற்றக் கடவுளரைத் தாம் ஏற்க மறுத்தார் என்றும், தம் உள்ளத்தில் பேசுகின்ற தெய்வசக்தி தம்முள்ளே இருந்ததாகக் கூறினார் என்றும் குற்றம் சாட்டப்பட்டபோது, சாக்ரடீசின் மாணவரான பிளேட்டோ\", சாக்ரடீசு வழங்கியதாக ஒரு \"தன்விளக்கம்\" (\"apologia\") அளித்தார்.\n\nஇந்தக் கிரேக்க இலக்கிய உத்தியைக் கிறித்தவ அறிஞர்கள் கையாளத் தொடங்கினர். இவ்வாறு அவர்கள் கிரேக்க கலாச்சாரத்தைக் கிறித்தவ நம்பிக்கையோடு இணைக்க முடிந்தது. இம்முயற்சி குறிப்பாகக் கி.பி. மூன்றாம் நூற்றாண்டில் நிகழ்ந்தது. அப்போது கல்லியேனுசு (\"Gallienus\") என்ற உரோமைப் பேரரசன் காலத்தில் கிறித்தவ சமயத்தின் மட்டில் சகிப்புத்தன்மை காட்டப்பட்டது. கி.பி. மூன்றாம் நூற்றாண்டின் பிற்பகுதி 40 ஆண்டுகள் அடங்கிய அக்கால கட்டம் \"திருச்சபையின் சிறிய அமைதிக் காலம்\" (\"Little Peace of the Church\") என்று அழைக்கப்படுகிறது. அப்போது கிறித்தவர்கள் தங்கள் மத நம்பிக்கையைக் கடைப்பிடிக்க சுதந்திரம் இருந்தது. அவர்கள் வழிபாட்டு இடங்கள் கட்டிக் கொண்டார்கள். கல்லறைத் தோட்டங்களை உடைமையாகக் கொண்டிருந்தார்கள். அவர்களிடமிருந்து நீரோ காலத்தில் பறிமுதல் செய்யப்பட்ட சொத்துக்கள் திருப்பிக் கொடுக்கப்பட்டன.\n\nகிறித்தவ நம்பிக்கையும் கிறித்தவர்களின் வாழ்க்கையும் உரோமைப் பேரரசுக்கு எவ்வித ஆபத்தையும் விளைவிக்கப் போவதில்லை என்றும், கிறித்தவ நம்பிக்கையானது உரோமைப் பேரரசு சமூகத்திற்கு நன்மையாகவே அமையும் என்றும் எடுத்துக்கூறி, அதற்கான காரணங்களையும் கிறித்தவ அறிஞர்கள் முன்வைத்தார்கள். அதற்காக அந்த அறிஞர்கள் கிரேக்க கலாச்சாரத்திலும் இலக்கிய மரபிலும் நிலவிய \"தன்விளக்கம்\" என்னும் உத்தியைக் கையாண்டார்கள். கல்லியேனுசு காலத்தில் நிலவிய அமைதி தொயோகிளேசியன் மன்னன் காலத்தில் (ஆட்சி: 284-311) குலைந்தது. மன்னன் கிறித்தவர்களைத் துன்புறுத்த ஆரம்பித்தான்.\n\nகிறித்தவ அறிஞர்கள் \"தன்விளக்கம்\" என்னும் உரைப் பாணியைக் கையாண்டது அவர்கள் கிரேக்க கலாச்சாரத்திலிருந்து நலமானவற்றை ஏற்றுக்கொண்டதைக் காட்டுகிறது.அவர்கள் கிரேக்க மெய்யியலை ஒட்டுமொத்தமாகப் புறக்கணிக்கவில்லை. மாறாக, பகுத்தறிவை அடிப்படையாகக் கொண்ட கிரேக்க மெய்யியலுக்கு கிறித்தவம் மெருகூட்டியதாக அவர்கள் காட்டினர். இருப்பினும், கிறித்தவம் பகுத்தறிவை மட்டுமே அடிப்படையாகக் கொள்ளாமல் கடவுள் மனிதருக்கு வெளிப்படுத்திய உண்மைகளையும் அறிவிப்பதால் ஒருவித இழுபறி இருந்ததையும் அவர்கள் காட்டினார்கள்.\n\nSection::::இரண்டாம் நூற்றாண்டில் கிறித்தவ தன்விளக்கம்.\nகி.பி. இரண்டாம் நூற்றாண்டில், கிறித்தவ தன்விளக்க அறிஞர்கள், கிறித்தவக் கொள்கைகளை எடுத்துரைத்ததோடு, அக்கொள்கைகளை எதிர்த்தவர்களின் வாதத்திற்கு எதிர்வாதமாகப் பதிலும் அளித்தார்கள்.மேலும், கிறித்தவக் கொள்கையை ஏற்பதா மறுப்பதா என்று தயக்கமுற்றோருக்கு அதை ஏற்பதற்கான காரணங்களை அவர்கள் காட்டினார்கள்.\n\nதிருச்சபையின் தொடக்க காலத்தில் எழுந்த \"மறைசாட்சிகள் வரலாறு\" என்னும் இலக்கியப் படைப்பில் கிறித்தவ தன்விளக்க அறிஞர்கள், குற்றம் சாட்டப்பட்ட மறைசாட்சிகள் உண்மையிலே யாதொரு குற்றமும் செய்யவில்லை என்று வாதாடி, \"தன்விளக்கம்\" அளித்தார்கள். அவர்கள், கிறித்தவ சமயம் பகுத்தறிவுக்கு எதிரான மதக்கொள்கை அல்லவென்றும், மனித அறிவு எடுத்துக்கூறுவதையே கிறித்தவமும் கூறுகிறது என்றும், கிறித்தவர்கள் பாருலகு அனைத்தையும் படைத்துக் காத்து ஆளுகின்ற ஒரே கடவுளையே வழிபடுகின்றனர் என்றும் வாதிட்டார்கள். மேலும், கிறித்தவர்கள் உரோமைப் பேரரசர்களுக்கு உரிய மரியாதையை அளிக்க ஒருபோதும் தயங்கியதில்லை என்றும், சட்டம் ஒழுங்குகளை எவ்வகையிலும் மீறுவதில்லை என்றும், அவர்கள் உரோமைப் பேரரசனை ஒரு தெய்வமாக ஏற்று பலிசெலுத்தி வழிபடாததற்கு ஒரே காரணம் அவர்கள் உலகமனைத்தையும் ஆண்டுநடத்தும் ஒரே கடவுளிடம் நம்பிக்கை கொண்டிருப்பதாலேயே என்றும் வாதாடினர்.\n\nதிருச்சபையின் வரலாற்றை எழுதிய சிறந்த வரலாற்றாசிரியர்களுள் காலத்தால் முற்பட்டவர் யூசேபியுசு (\"Eusebius\") ஆவார். அவர் கி.பி. 3-4ஆம் நூற்றாண்டைச் சார்ந்தவர். கிறித்தவத்தின் தன்விளக்கம் போன்று எழுதப்பட்ட திருத்தூதர் பணிகள் என்னும் புதிய ஏற்பாட்டு நூல் யூசேபியுசுக்கு ஒரு முன்மாதிரியாக இருந்தது.\n\nகிறித்தவத்தின் தொடக்க காலத்தில் \"தன்விளக்கம்\" என்னும் இலக்கிய உத்தியைப் பயன்படுத்தி சில ஆசிரியர்கள் கிறித்தவர்களின் நம்பிக்கையை உறுதிப்படுத்த உதவினர்.இவ்வாறு, ஒரிஜன் (\"Origen\") என்பவர் தமக்குப் பல ஆண்டுகளுக்கு முன்னர் வாழ்ந்து இறந்தவரும் கிறித்தவத்தை விமரிசித்தவருமான ஒருவரின் வாதத்தை எடுத்து, அதைப் பகுப்பாய்வு செய்து, அந்த வாதத்திற்குப் பதில்மொழி அளிக்கும் வகையில் நூல்கள் எழுதினார்.\n\nமேலே குறிப்பிட்ட ஒரிஜன், தெர்த்தூல்லியன் போன்ற பண்டைய கிறித்தவ ஆசிரியர்கள் தவிர, மறைசாட்சி யுஸ்தின், அலெக்சாந்திரியா கிளமெந்து, மற்றும் தியோஜெனேத்து மடலின் ஆசிரியர் போன்றோர் \"தன்விளக்க\" நூல்கள் எழுதினர்.\n\nஹிப்போவின் அகஸ்டீன் (354-430) தலைசிறந்த \"தன்விளக்க\" ஆசிரியராகத் திகழ்ந்தவர்.\n\n\"தன்விளக்கம்\" என்பது உள்ளடக்கம், பாணி, தொனி, வாதமுறை முதலியவற்றில் ஒரு தனி வகை என்று சிலர் கருதுகின்றனர். வேறு சிலர் கருத்துப்படி, இவ்வகை இலக்கியப் பாணியின் குறிக்கோள் அதை வேறுபடுத்திக் காட்டுகிறது என்பர்.\n\nSection::::திரிபுக் கொள்கைகளுக்கு எதிர்ப்பு.\nகிறித்தவத் தன்விளக்கம் என்பது, சில வேளைகளில் திரிபுக் கொள்கைகளை மறுத்தும் எதிர்த்தும் எழுதப்பட்டது. அவ்வேளைகளில் அது ஒருவித தாக்குதலாகவும் அமைந்தது.தெர்த்தூல்லியன் உரோமைப் பேரரசுக்கும் கிறித்தவத்திற்கும் இடையே ஒற்றுமைகளைக் காண்பதைவிட, உரோமைப் பேரரசைத் தாக்கியும், எதிர்த்தும் எழுதினார்.\n\nSection::::கிறித்தவ தன்விளக்கத்திற்கு விவிலிய அடிப்படை.\nவிவிலியத்தில் பல இடங்கள் கிறித்தவ தன்விளக்கத்திற்கு ஆதாரமாகக் காட்டப்படுகின்றன:\n\"உங்கள் உள்ளத்தில் கிறிஸ்துவை ஆண்டவராகக் கொண்டு அவரைத் துயவரெனப் போற்றுங்கள். நீங்கள் எதிர்நோக்கி இருப்பதைக் குறித்து யாராவது விளக்கம் கேட்டால் விடையளிக்க நீங்கள் எப்பொழுதும் ஆயத்தமாய் இருங்கள்\" (1 பேதுரு 3:15)\n\nஇந்த விவிலியப் பகுதியில் கிறித்தவ தன்விளக்கம் என்பது கட்டாயமாகச் செய்யப்பட வேண்டிய ஒன்று என்னும் கருத்து தெரிகின்றது.\n\n[[எசாயா (நூல்)|எசாயா நூலில் வரும் ஒரு சொற்றொடொரும் கிறித்தவ தன்விளக்கத்திற்கு ஆதாரமாகக் காட்டப்படுகிறது. அங்கே கடவுள் தம் எதிரிகளை நோக்கி, \"வாருங்கள், இப்பொழுது நாம் வழக்காடுவோம்\" எனக் கூறுவதாக உள்ளது (எசாயா 1:18).\n\nமேலும், [[திருப்பாடல்கள் (நூல்)|திருப்பாடல்கள் நூலில்]] வருகின்ற\n\"வானங்கள் இறைவனின் மாட்சிமையை வெளிப்படுத்துகின்றன; வானவெளி அவர்தம் கைகளின் வேலைப்பாட்டை விவரிக்கின்றது\" (திருப்பாடல்கள் நூல் 19:1)\n\nஎன்னும் பகுதியும் கிறித்தவ மறை \"தன்விளக்கம்\" அளிக்க ஆதரவாகக் காட்டப்படுகிறது.\n\nதிருத்தூதர் பவுல் உரோமையருக்கு எழுதிய திருமுகத்தில் வருகின்ற ஒரு பகுதியும் இத்தகைய ஆதாரமாக உள்ளது:\n\"ஏனெனில் கண்களுக்குப் புலப்படா அவருடைய பண்புகள் - அதாவது, என்றும் நிலைக்கும் அவரது வல்லமையும் கடவுள் தன்மையும் - உலகப் படைப்பு முதல் அவருடைய செயல்களில் மனக் கண்களுக்குத் தெளிவாய்த் தெரிகின்றன. ஆகவே அவர்கள் சாக்குபோக்கு சொல்வதற்கு வழியே இல்லை\" (உரோமையர் 1:20)\n\nSection::::கிறித்தவ தன்விளக்கத்தின் வரலாறு.\nகடவுள் இருக்கின்றார் என்பதை நிலைநாட்டும் வகையில் [[தாமஸ் அக்குவைனஸ்|புனித அக்வீன் தோமா]] என்னும் இறையியல் அறிஞர் (1225–1274) ஐந்து வாதங்களைத் தமது \"இறையியல் சுருக்கம்\" (\"Summa Theologiae\") என்னும் நூலில் முன்வைத்தார். அவர் எழுதிய \"பிற சமயத்தாருக்கு மறுப்பு\" (\"Summa contra Gentiles\") என்னும் நூல் \"தன்விளக்க\" வகையது.\n\n[[பிலேசு பாஸ்கால்]] என்னும் சிந்தனையாளர் தமது நூலாகிய \"சிந்தனைகள்\" (\"Pensées\") என்னும் படைப்பில் கீழ்வருமாறு கூறுகிறார்:\n\"மனிதர்கள் மதத்தை இழிவாகக் கருதுகிறார்கள். அது ஒருவேளை உண்மையாக இருக்குமோ என்றெண்ணி அதை வெறுக்கிறார்கள். இந்நிலை மாற வேண்டும் என்றால், முதன்முதலில் நாம் மதம் என்பது பகுத்தறிவுக்கு முரணானது அல்ல என்று காட்ட வேண்டும். மதத்தின் மட்டில் மதிப்பு எழ வேண்டும் என்றால் அது மதிப்புக்குரியதெனக் காட்ட வேண்டும். அது உண்மையானதேயென மனிதர்கள் எதிர்பார்த்திடும்படி நாம் மதத்தை மனிதர் அன்போடு ஏற்றிடச் செய்ய வேண்டும். இறுதியாக, மதம் என்பது உண்மையானதேயென நாம் காட்ட வேண்டும்\"\n\nSection::::நவீன காலத்தில் கிறித்தவ தன்விளக்கம்.\nநவீன காலத்தில் கிறித்தவ தன்விளக்கம் பல முறைகளில் நிகழ்கிறது. 20ஆம் நூற்றாண்டைப் பொறுத்தமட்டில், உரோமன் கத்தோலிக்க கிறித்தவர்களுள் கீழ்வருவோர் கிறித்தவ தன்விளக்கம் அளித்துள்ள அறிஞர் ஆவர்:\n\nஆங்கிலிக்கன் சபையைச் சார்ந்த கிறித்தவ தன்விளக்க அறிஞர்களுள் சி.எஸ். லூயிஸ் (\"C. S. Lewis\") , நற்செய்தி அடிப்படைக் கிறித்தவர்களுள் நோர்மன் கைஸ்லர் (\"Norman Geisler\"), லூத்தரன் சபையைச் சார்ந்த ஜான் வார்விக் மோன்கோமெரி (\"John Warwick Montgomery\"), பிரெஸ்பிடோரியன் சபையைச் சார்ந்த பிரான்சிசு ஷேஃபர் (\"Francis Schaeffer\").\n\nகால்வினியப் பின்னணியில் கோர்டன் க்ளார்க் (\"Gordon Clark\"), கொர்னேலியஸ் ஃபான் தில் (\"Cornelius Van Til\") என்பவர்கள் மெய்யியல் அடிப்படையிலான கிறித்தவ தன்விளக்கம் அளித்துள்ளனர்.\n\nமற்றும் சில கிறித்தவ தன்விளக்க அறிஞர்கள்:\nஜாஷ் மெக்டோவெல் (\"Josh McDowell\"), ரவி சக்கரியாஸ் (\"Ravi Zacharias\"), கியூ றாஸ் (\"Hugh Ross\"), லீ ஸ்ட்ரொபெல் (\"Lee Strobel\", ஹூகோ ஆந்தனி மெய்னெல் (\"Hugo Anthony Meynell\"), திமோத்தி ஜே. கெல்லெர் (\"Timothy J. Keller\"), ஆல்வின் ப்ளாந்திங்கா (\"Alvin Plantinga\"), வில்லியம் லேன் க்ரேக் (\"William Lane Craig\"), ஜான் லென்னக்ஸ் (\"William Lane Craig\"), பீட்டர் க்ரீப்ட் (\"Peter Kreeft\").\n\nSection::::கிறித்தவ தன்விளக்கத்தின் பல வகைகள்.\nகிறித்தவ தன்விளக்கத்தின் வகைகளுள் கீழ்வருவன அடங்கும்:\n\nSection::::வரலாற்று, சட்டமுறை தன்விளக்க முறை.\nஇயேசு கிறித்து சாவினின்று உயிர்பெற்றெழுந்தது ஒரு வரலாற்று உண்மை என்று நிலைநாட்டுவதற்கு சைமன் கிரீன்லீஃப், ஜான் வார்விக் மோன்ட்கோமெரி போன்றோர் மேலைநாட்டு சட்ட முறை அளவீடுகள் அடிப்படையைக் காட்டுகின்றனர்.\n\nமேலும், இயேசுவின் உயிர்த்தெழுதலுக்கு சட்டமுறையான தடயங்கள் உண்டா என்னும் அணுகுமுறை பயன்படுகிறது.கிறித்தவ சமய நம்பிக்கையானது பேகனிய கருத்துகளிலிருந்து பிறந்தது என்பதை மறுத்து எட்வின் எம். யமுச்சி போன்றோர் வாதாடுகின்றனர்.\n\nSection::::இயேசுவின் புதுமைகள்.\nபுதிய ஏற்பாட்டின் நற்செய்திகளின்படி, இயேசு நோயுற்றோருக்கு குணமளித்தார், இறந்தோரை உயிர்பெற்றெழச் செய்தார், பார்வையற்றோருக்குப் பார்வை அளித்தார். மேலும் பல புதுமைகளைச் செய்தார். சி.எஸ். லூயிஸ்\n(\"C. S. Lewis\"),நோர்மன் கைஸ்லர் (\"Norman Geisler\")],வில்லியம் லேன் க்ரேக் (\"William Lane Craig\") மற்றும் சட்டமுறைப் பாணியில் கிறித்தவ தன்விளக்கம் அளிக்கும் அறிஞர்கள் கருத்துப்படி, எல்லாம் வல்ல கடவுள் ஒருவர் இருக்கின்றார் என்பதை நாம் ஏற்றுக்கொண்டால் அவர் அதிசய செயல்களைச் செய்யும் திறன் கொண்டவர் என்பதையும் ஏற்றாக வேண்டுமென வாதாடுகின்றனர்.\n\nSection::::இறைவாக்கு அடிப்படையில் தன்விளக்க முறை.\nபீட்டர் ஸ்டோனர் (\"Peter Stoner\") என்பவர் தமது \"அறிவியல் பேசுகிறது\" (\"Science Speaks\") என்னும் நூலில், விவிலிய இறைவாக்குகள் உண்மையிலேயே நிறைவேறியுள்ளன என்பதைச் சுட்டிக்காட்டி, கடவுள் ஒருவரே வருங்காலத்தை அறிபவர் என்று கூறுகிறார்.\n\nகிறித்தவ தன்விளக்க அறிஞர் ஜாஷ் மெக்டோவெல் (\"Josh McDowell\") என்பவர் பழைய ஏற்பாட்டு முன்னறிவுப்புகள் இயேசு கிறித்துவின் வாழ்க்கையில் எவ்வாறு நிறைவேறின என்பதைக் குறிப்பிட்டு வாதாடுகின்றார். இயேசு எந்தக் குல வழியில் பிறப்பார், எந்த இடத்தில் பிறப்பார் என்பதையும், அவர் கன்னியிடமிருந்து பிறப்பார் என்பதையும், அவர் புதுமைகள் ஆற்றுவார் என்பதையும் குறித்த பழைய ஏற்பாட்டு முன்னறிவுப்புகள் இயேசுவின் வாழ்க்கையில் நிறைவேறின. மேலும் இயேசுவின் சாவு, உயிர்த்தெழுதல் போன்றவை குறித்தும் வழங்கப்பட்ட முன்னறிவிப்புகள் இயேசுவின் நிறைவேறின.\n\nமேலும், [[பிலேசு பாஸ்கால்]] (\"Blaise Pascal\") கூற்றுப்படி, கிறித்தவ சமயம் உண்மையானது என்று நிலைநாட்ட, இறைவாக்குகள் மிக வலுத்த ஆதாரமாக உள்ளன. இயேசுவே முன்னறிவுப்புகள் வழங்கியதோடு, அவர்குறித்த முன்னறிவிப்புகளும் அவரிடத்தில் நிறைவேறின. இதில் கிறித்தவம் பிற சமயங்களிலிருந்து வேறுபடுகின்றது. இத்தகைய முன்னறிவிப்புகள் நான்கு ஆயிரம் ஆண்டுக் காலகட்டத்தில் வழங்கப்பட்டவை.\n\nSection::::விவிலிய அடிப்படையில் கிறித்தவ தன்விளக்க முறை.\nஇத்தகைய தன்விளக்கம் இரு முக்கிய பொருள்கள் பற்றியது. அதாவது, விவிலியத்தில் இப்போது உள்ள நூல்கள் \"திருநூல்கள்\" என்று ஏற்கப்பட்ட வரலாற்றை நிலைநாட்டுவது. இவ்வாறு திருச்சபையால் ஏற்கப்பட்ட நூல் வகை \"விவிலியத் திருமுறை\" (\"biblical canon\") என அழைக்கப்படுகிறது. மேலும், விவிலிய நூல்களில் கூறப்படுவன உண்மையே என்று காட்டுவதும் இவ்வகை தன்விளக்கத்தின் உள் அடங்கும்.\n\nஇந்த விளக்க முறையை எடுத்துரைக்கும் ஆசிரியர்களுள் சிலர்: ராபர்ட்டு டிக் வில்சன் (\"Robert Dick Wilson\"), க்ளீசன் ஆர்ச்சர் (\"Gleason Archer\"), நோர்மன் கைஸ்லர் (\"Norman Geisler\"), ஆர்.சி. ஸ்ப்ரவுல் (\"R. C. Sproul\").\n\nஇயேசுவின் வாழ்வு, போதனை, சாவு, உயிர்த்தெழுதல் ஆகியவற்றை எடுத்துரைக்கின்ற நற்செய்தி நுல்கள் நம்பகமானவையே என்று நிலைநாட்டும் முயற்சியைப் பல அறிஞர்கள் மேற்கொண்டுள்ளனர். எடுத்துக்காட்டாக, க்ரேக் ப்ளோம்பெர்க் (\"Craig Blomberg\") எழுதிய \"The Historical Reliability of the Gospels\" என்னும் நூலைக் குறிப்பிடலாம். மேலும், மார்க் டி. ராபர்ட்ஸ் (\"Mark D. Roberts\") என்பவர் எழுதிய \"Can We Trust the Gospels?\" என்னும் நூலும் இதில் அடங்கும்.\n\nSection::::மெய்யியல் அடிப்படையிலான தன்விளக்க முறை.\nகிறித்தவ தன்விளக்கத்தின் ஒரு பகுதியாக அமைவது மெய்யியல் அடிப்படையிலான தன்விளக்கம் ஆகும். கடவுள் இருக்கிறாரா? கடவுள் இருக்கிறார் என்று நிலைநாட்டுவதற்கான மெய்யியல் நிரூபணங்கள் யாவை? கடவுளே அனைத்தையும் படைத்தாரென நிலைநாட்டுவது எப்படி? கடவுள் அனைத்திற்கும் மேலான வல்லமையும் உடையவர், அனைத்தையும் அறிபவர் என்று எவ்வாறு நிலைநாட்டலாம்? இத்தகைய கேள்விகளுக்கு விடைதேடுவதே மெய்யியல் அடிப்படையிலான தன்விளக்க முறை ஆகும்.\n\nகிறித்தவ தன்விளக்கம் கடவுள் ஒருவரே பலரல்ல எனவும், அனைத்துமே கடவுள்தாம் என்பது தவறு என்றும் நிலைநாட்ட முனைகிறது. கடவுள் இருக்கிறார் என்பதற்கு ஏழு வகை விளக்கச் சான்றுகள் தரப்படுகின்றன:\n1) \"பிரபஞ்சம் உளதால் கடவுள் உண்டு\" (\"Cosmological argument\") என்னும் விளக்கச் சான்று: காரியம் இருந்தால் அதற்கான காரணம் இருக்க வேண்டும் என்னும் தத்துவத்தின் அடிப்படையில் இந்த விளக்கச் சான்று அமைகிறது.\n2) \"இலக்கு உளதால் கடவுள் உண்டு\" (\"Teleological argument\") என்னும் விளக்கச் சான்று: மனிதர் வாழும் இவ்வுலகில் குறிக்கோளை உள்ளடக்கிய ஓர் ஒழுங்குமுறை உள்ளது. ஏனோதானோவென்று எதுவும் நடப்பதில்லை. எனவே இத்தகைய ஒழுங்கை ஏற்படுத்தியவர் கடவுளே. இந்த விளக்கச் சான்றை அளிப்போருள் சிசரோ (\"Cicero]\"), அக்வீன் தோமா (\"Thomas Aquinas\"), வில்லியம் பேலி (\"William Paley\"), மைக்கல் பேகே (\"Michael Behe\") என்பவர்களும் உண்டு.\n3) \"கருத்திலிருந்து பொருளுக்கு\" (\"Ontological argument\") என்னும் விளக்கச் சான்று. மனித சிந்தனையில் கடவுள்பற்றிய கருத்து எழுதலே கடவுள் உள்ளார் என்பதற்குச் சான்றாகிறது.\n4) \"அறநெறி உளதானால் கடவுளும் உண்டு\" (\"Moral Argument\") என்னும் விளக்கச் சான்று. அறநெறி விழுமியங்கள் உலகில் உண்டு என்பது உண்மையென்றால், அந்த விழுமியங்களின் முழுமையாகக் கடவுள் உள்ளார் என்று இவ்விளக்கச் சான்று அமைகிறது.\n5) \"பகுத்தறிவு இருப்பதால் கடவுள் உண்டு\" (\"Transcendental argument\") என்னும் விளக்கச் சான்று. இதன்படி, மனிதர் பகுத்தறிவு கொண்டவர் என்பதாலும், சிந்தனைத் திறம் கொண்டவர் என்பதாலும் அதற்கு அடிப்படையாகக் கடவுள் இருக்க வேண்டும் எனும் முடிவு எட்டப்படுகிறது.\n6) \"மாற்றம் இருந்தால் மாறாத பரம்பொருள் உண்டு\" (\"Argument from contingency\") என்னும் விளக்கச் சான்று. இவ்வுலகில் மாற்றங்கள் நிகழ்ந்துகொண்டே இருக்கின்றன. இந்த மாற்றங்களுக்குத் தொடக்கமாக, ஆனால் தாமே மாற்றமுறாதவராகக் கடவுள் உள்ளார் என்பது இந்த வாதம்.\n7) \"கடவுள் நம்பிக்கையும் நம்பிக்கையின்மையும் உளதால் கடவுள் உண்டு\" (\"Presuppositional Argument\") என்னும் விளக்கச் சான்று.\n\n[[பிலேசு பாஸ்கால்]] (\"Blaise Pascal\") என்னும் மெய்யியலார் கருத்துப்படி, கடவுள் இருக்கிறார் என்று அறுதியாக நிறுவ முடியாத நிலையில், கடவுள் இல்லை என்றும் அறுதியாக நிறுவ முடியாத நிலையில், கடவுள் இல்லை என்பதைவிட கடவுள் இருக்கிறார் என்று ஏற்பதே அறிவுடைமை \n\nSection::::அறநெறி காட்டும் கடவுள் எனும் தன்விளக்கம்.\nஇந்த அணுகுமுறைப்படி, மனிதரின் உள்ளத்தில் அறநெறி உணர்வும் மனச்சான்றும் உள்ளது. \"நன்மையைச் செய், தீமையைத் தவிர்\" என்னும் குரல் மனித உள்ளத்தில் எப்போதுமே எதிரொலிக்கிறது. இதிலிருந்து இந்த அறநெறிச் சட்டத்தை மனித உள்ளத்தில் எழுதிய கடவுள் இருக்கிறார் என்னும் முடிவு பெறப்படுகிறது. கத்தோலிக்க தன்விளக்க அறிஞர் பீட்டர் க்றீஃப்ட் (\"Peter Kreeft\") என்பவர் இந்த அணுகுமுறையைக் கையாளுகின்றார்.\n\nமேலும், இந்த அணுகுமுறையில் மனிதரின் பாவ நிலையும் அந்நிலையிலிருந்து விடுதலை பெற வேண்டும் என்ற ஏக்கமும் கருத்தில் கொள்ளப்பட்டு, அத்தகைய விடுதலையைக் கொடுப்பவரே கடவுள் என்னும் பெயரால் அறியப்படுகிறார் என்பதும் ஏற்கப்படுகிறது. எ.டு.: யோனத்தான் எட்வர்ட்சு (\"Jonathan Edwards\")\nSection::::அறிவியல் அடிப்படை கிறித்தவ தன்விளக்கம்.\nவிவிலியமும் அறிவியலும் ஒன்றுக்கொன்று முரணானவை அல்ல என்னும் அடிப்படையில் இத்தன்விளக்கம் அமைகிறது. மேலும் அறிவியல் உண்மைகள் விவிலிய உண்மையை ஆதரிக்கின்றன என்பதும் இக்கொள்கையின் அம்சமாகும்.\n\n[[கத்தோலிக்க திருச்சபையின் மறைக்கல்விநூல்]] கூற்றுப்படி,\n\nமரீன் மெர்சேன் (\"Marin Mersenne\") என்னும் அறிஞர் வான்வெளி பொறியியல் தத்துவங்களை ஆய்ந்து, அவை கடவுள் நம்பிக்கையை ஆதரிப்பதைத் தம் கிறித்தவ தன்விளக்க ஆய்வுகளில் காட்டியுள்ளார்.சீனா சென்று கிறித்தவத்தைப் பரப்பிய கிறித்தவ அறிஞரான மத்தேயோ ரிச்சி (\"Matteo Ricci\") (1552–1610) என்பவரும் கிறித்தவ நம்பிக்கையும் அறிவியலும் ஒன்றோடொன்று இணைந்துபோவதை விளக்கியுள்ளார்.\n\nநவீன காலத்தில் [[பெரு வெடிப்புக் கோட்பாடு]] என்னும் அறிவியல் முற்கோள் கிறித்தவக் கொள்கையை ஆதரிப்பதாகக் காட்டப்படுகிறது.\n\nஇப்பிரபஞ்சமும் மனிதரும் எவ்வாறு தோன்றினர் என்பதை விளக்குகின்ற அறிவியல் அறிவும், அதே பொருள்பற்றி விவிலியம் கூறுகின்ற கருத்தும் ஒன்றுக்கொன்று முரண் அல்ல என்று பல கிறித்தவ தன்விளக்க ஆசிரியர்கள் நிலைநாட்டுகின்றனர். \"இறை அடிப்படைக் கூர்ப்புக் கொள்கை\" (\"Theistic Evolution\") தரும் விளக்கப்படி, இப்பிரபஞ்சத்தில் முதன்முதலாக உயிர் தோன்றி, எளிய அமைப்பிலிருந்து படிப்படியாக அதிகமான வளர்ச்சி அடைந்து, பண்பட்டு, மேம்பட்டு, கூர்ப்பு முறையில் முன்னேறியது. இந்த விளக்கம் விவிலியத்தில் காணப்படுகின்ற \"படைப்பு வரலாறு\" பற்றிய போதனையை எவ்விதத்திலும் மறுப்பதில்லை. கடவுள் எப்போதுமே \"படைப்பின் கடவுளே.\" அவருடைய படைப்புத் திறனின் கீழேயே பிரபஞ்சமும் மனிதரும் வளர்ந்து கூர்ப்பு முறையில் முன்னேறிவந்துள்ளனர். இக்கருத்தை டெனிசு லமூரோ (\"Denis Lamoureux\") என்னும் அறிஞர் தமது \"Evolutionary Creation: A Christian Approach to Evolution\" என்னும் நூலில் விளக்குகிறார்\n\nபியேர் தையார் தே ஷார்தேன் (\"Pierre Teilhard de Chardin\") என்னும் அறிஞர் இருபதாம் நூற்றாண்டில் அறிவியல் உண்மைகள், குறிப்பாகக் [[கூர்ப்புக் கொள்கை]] ([[படிவளர்ச்சிக் கொள்கை]]) அளிக்கும் அறிவியல் உண்மைகள் விவிலியத்தில் பிரபஞ்சத்தைப் படைக்கின்ற கடவுள் கொள்கையோடு இணைந்து போவதே என்று காட்டினார்.ஆனால் அவர் முன்மொழிந்த கருத்து கத்தோலிக்க திருச்சபை அதிகாரிளுக்கு அவ்வளவு ஏற்புடையதாகத் தோன்றவில்லை.\n\nSection::::பிரபஞ்சத்தின் படைப்புடன் தொடர்புடைய கிறித்தவ தன்விளக்கம்.\nஇந்த அணுகுமுறையில் மூன்று வகைகள் உள்ளன. பூமி மிக அண்மைக் காலத்தில் படைக்கப்பட்டது எனும் கருத்து; பூமி பல மில்லியன் ஆண்டுகளுக்கு முன் படைக்கப்பட்டது என்னும் கருத்து; இறைத் தொடர்புடைய கூர்ப்புக் கொள்கை.\n\n\n\nஇவர்கள் தரும் ஒரு சில விளக்கங்கள்:\n1) திருப்பாடல்கள் 90:4: \"ஏனெனில், ஆயிரம் ஆண்டுகள், உம் பார்வையில் கடந்துபோன நேற்றைய நாள் போலவும் இரவின் ஒரு சாமம் போலவும் உள்ளன.\"\n2) 1 பேதுரு 3:8: \"அன்பார்ந்தவர்களே, நீங்கள் ஒன்றை மறந்துவிட வேண்டாம். ஆண்டவரின் பார்வையில் ஒரு நாள் ஆயிரம் ஆண்டுகள் போலவும், ஆயிரம் ஆண்டுகள் ஒரு நாள் போலவும் இருக்கின்றன.\"\nஇங்கே, ஆயிரம் என்னும் எண் \"மிக நீண்ட காலத்தைக் குறிக்கும் எண்\" எனப் பொருள் கொள்ளப்படலாம். அவ்வாறெனில் இந்த எண்களை உருவகமாகக் கொள்ள வேண்டுமே அன்றி, எழுத்துக்கு எழுத்து என்று விளக்கலாகாது.\n3) ஹியூ ராஸ் (\"Hugh Ross\") போன்ற சில அறிவியல் அறிஞர்கள் தரும் விளக்கப்படி, \"நாள்\" என்பதைக் குறிக்கின்ற \"யோம்\" (\"yom\") என்னும் எபிரேயச் சொல்லுக்கு \"பகல் நேரம்\", \"24 நான்கு மணி நேரம்\", \"நெடுங்காலம்\" போன்ற பல பொருள்கள் உண்டு. எனவே, ஆறு நாள்களில் படைப்பு நிகழ்ந்தது என்பதை ஆறு நெடுங்காலங்களில் படைப்பு நிகழ்ந்தது என்று கொண்டு, அச்செய்தியை அறிவியல் தகவலோடு இசைவுறப் பொருத்திப் பொருள் தர முடியும் என்று அவர் கருத்துத் தெரிவிக்கிறார்.\n\nSection::::அனுபவ அடிப்படையில் கிறித்தவ தன்விளக்கம்.\nசில அறிஞர்கள், கிறித்தவ தன்விளக்கம் விவாதங்களின் அடிப்படையிலோ வரலாற்றுச் செய்திகளின் அடிப்படையிலோ தரப்படுவதல்ல என்றும், ஒவ்வொருவரின் உள் அனுபவத்திலேயே அது நிகழ்கிறது என்றும் கூறுவர்.\n\nSection::::குறிப்புகள்.\n[[பகுப்பு:கிறித்தவ இறையியல்]]"}
{"id": "193262", "url": "https://ta.wikipedia.org/wiki?curid=193262", "title": "அதிர்வு", "text": "அதிர்வு\n\nஅதிர்தல் (\"Vibration\") என்பது ஒரு இயந்திரவியல் கோட்பாடு. நீளும் தன்மையுடைய சுருள்வில் அல்லது சுழல்தண்டின் மீது விசை செயல்படும்போது அல்லது விசை நிறுத்தப்படும்போது ஏற்படும் சமநிலை, அதிர்வு எனப்படும். இதற்கு காரணம் விசை செயல்படும்போது சுருள்வில்லின் மீது ஏற்படும் திரிபு ஆற்றலே (Strain Energy) ஆகும்.\n\nSection::::முக்கிய உறுப்புகள்.\nஅதிர்வு காலம்\nஅடுத்தடுத்த இரண்டு அதிர்வுகளுக்கு இடைப்பட்ட கால இடைவெளி அதிர்வு காலம் எனப்படும். இதன் அலகு நொடி ஆகும்.\n\nசுழற்சி:\nஒரு முழுமையான அதிர்வு சுழற்சி எனப்படும்\n\nஅதிர்வெண்:\nஒரு நொடிக்கு எடுத்துக்கொள்ளபடும் சுழற்சியின் அளவு அதிர்வெண் எனப்படும். இதன் அலகு ஹெர்ட்ஸ் எனப்படும்.\n\nSection::::வகைகள்.\nஇயல்பு அதிர்வு:\nசுருள்வில் இடப்பெயர்ச்சி அடைந்ததற்கு பின் எந்தவொரு புறவிசையும் செலுத்தபடவில்லையெனில் அதுவே இயல்பு அதிர்வு எனப்படும்\n\nவிசை அதிர்வு:\nசுருள்வில் இடப்பெயர்ச்சி அடைந்ததற்கு பின் புறவிசையும் செலுத்தப்பட்டால் அதுவே விசை அதிர்வு எனப்படும்.\n\nதணித்த அதிர்வு:\nஒவ்வொரு சுழற்சிக்கு பின்னும் அதிர்வின் வீச்சு குறைந்துகொண்டே வந்தால் அது தணித்த அதிர்வு எனப்படும்.\n\nSection::::இயல்பு அதிர்வின் வகைகள்.\nநீளவாக்கு அதிர்வு ( Longitudinal Vibration ):\nசுழல்தண்டின் அச்சிற்கு நேரான திசையில் துகளானது அதிவடைந்தால் அது \nநீளவாக்கு அதிர்வு எனப்படும்.இம்முறையில் நீள்தகைவும் ( Tensile Stress )இறுக்கதகைவும் ( Compressive Stress ) மாறி மாறி ஏற்படும்.\n\nகுறுக்கீட்டு அதிர்வு ( Transverse Vibration ):\nசுழல்தண்டின் அச்சிற்கு செங்குத்து திசையில் துகளானது அதிவடைந்தால் \nஅது குறுக்கீட்டு அதிர்வு எனப்படும். இம்முறையில் வளைவுதகைவு ( Bending Stress) உருவாகும்\n"}
{"id": "193291", "url": "https://ta.wikipedia.org/wiki?curid=193291", "title": "பூர்ணியா மாவட்டம்", "text": "பூர்ணியா மாவட்டம்\n\nபூர்ணியா மாவட்டம் (Purnia district) பீகாரின் 38 மாவட்டங்களுள் ஒன்று. இம்மாவட்டத்தின் தலைநகர் பூர்ணியா நகரம் ஆகும். இம்மாவட்டம் கங்கைக் கரையிலிருந்து வடக்கு நோக்கி விரிவடைந்துள்ளது. மேலும் இம்மாவட்டம் அடங்கிய பகுதி பீகாரின் பூர்ணியா பிரிவின் கீழ் வருகிறது.\n\nSection::::வரலாறு.\nமுகலாயர்களின் காலகட்டத்தில் இது ராணுவ கேந்திரமாக இருந்தது. இதனுடைய வருவாய் முழுவதும் இதன் எல்லையைப் பாதுகாக்கவே பயன்படுத்தப்பட்டது. வடகிழக்குப் பகுதி பழங்குடியினரிடமிருந்து வரும் அச்சுறுத்தல்களைச் சமாளிக்க எப்போதும் இது ராணுவ கேந்திரமாகவே இருந்து வந்துள்ளது. பூர்ணியாவில் நகரத்தில் நடக்கும் துர்கா பூஜை சிறப்பு வாய்ந்தது. பூர்ணியா என்ற பெயரில் மாதா பூரண் தேவி கோவில் ஒன்று இங்கு உள்ளது. அக்கோவிலின் பெயராலே இந்நகருக்கு பூர்ணியா என்ற பெயர் வந்தது.\n\nSection::::புவியியல் அமைவிடம்.\nஇம்மாவட்டம் 3,229 சதுர கிலோமீட்டர்கள் பரப்பளவு கொண்டது., இது சாலமன் தீவுகளின் மகிரா தீவின் பரப்பளவிற்கு இணையானதாகும். இப்பகுதி வழியாக இமயமலையிலிருந்து உற்பத்தியாகும் பல ஆறுகள் பாய்ந்தோடுவதால் இங்கு விவசாயம் சிறப்பாக நடைபெறுகிறது. கோஸி, மகாநந்தா, சுவாரா, காளி, பனார் மற்றும் கோலி ஆகிய ஆறுகள் இவ்வழியாகச் செல்கின்றன.\n\nSection::::பொருளாதாரம்.\nஇங்கு பெரும்பாலும் விவசாயமே முக்கியத் தொழில். தானியங்கள், கோதுமை, அரிசி, காய்கறிகள் மற்றும் தர்பூசணி ஆகியவை முக்கியப்பயிர்களாகும். 2006 ஆம் ஆண்டு பஞ்சாயத்துராஜ் அமைச்சரவை பூர்ணியா மிகவும் பிற்படுத்தப்பட்ட 250 மாவட்டங்களில் ஒன்று என வகைப்படுத்தி நிதி உதவி அளித்தது.\n\nSection::::பிரிவுகள்.\nபூர்ணியா மாவட்டம் நான்கு பிரிவுகளாகப் பிரிக்கப்பட்டுள்ளது. \nஅவை:\n\nஇவை மேலும் 14 வட்டங்களாகப் பிரிக்கப்பட்டுள்ளன:\n\nSection::::மக்கட்தொகை.\n2011 ஆம் ஆண்டின் மக்கட்தொகைக் கணக்கெடுப்பின் படி இம்மாவட்டத்தில் 36,73,127 பேர் வசிக்கின்றனர். மக்கள் அடர்த்தி ஒரு சதுரகிலோமீட்டருக்கு 1,014 பேர் ஆகும்.மக்கட்தொகை பெருக்க விகிதம் 28.66 % ஆகும். ஆண்பெண் விகிதம் 1000 ஆண்களுக்கு 930 பெண்கள். இவ்விட மக்களின் கல்வியறிவு 64.49 % ஆகும். இது இந்திய நாட்டின் கல்வியறிவை விட அதிகமாகும்.\n"}
{"id": "193341", "url": "https://ta.wikipedia.org/wiki?curid=193341", "title": "புனலூர்", "text": "புனலூர்\n\nபுனலூர் (Punalur) நகரம் இந்தியாவின் கேரளா மாநிலத்தில் கொல்லம் மாவட்டத்தில் அமைந்துள்ளது. இது தமிழக-கேரள எல்லையில் அமைந்துள்ள நகரம் ஆகும். இது கல்லடா ஆற்றங்கரையில் அமைந்துள்ளது. இந்த ஊரின் பெயரான புனலூர் என்பது இரண்டு தமிழ் சொற்களிலிருந்து வந்தது. தண்ணீர் ஊர் என்பது இதன் பொருள் ஆகும் ( புனலூர்=புனல்+ஊர்: புனல்-தண்ணீர், ஊர்- ஊர்). இது கொல்லம் நகரத்திலிருந்து 45 கிலோமீட்டர்கள் கிழக்கு திசையிலும் மாநிலத் தலைநகரான திரிவனந்தபுரத்திலிருந்து 75 கிலோமீட்டர்கள் வடகிழக்கு திசையிலும் அமைந்துள்ளது. இந்நகரம் பத்தனாபுரம் தாலுகாவின் தலைநகராகவும் விளங்குகிறது. இது மேற்குத் தொடர்ச்சி மலையின் அடிவாரத்தில் அமைந்துள்ளது. இதை மேற்குத் தொடர்ச்சி மலையின் நுழைவாயில் என்றும் சொல்வர்.\n\nஇது கொல்லம் மாவட்டத்தின் இரண்டாவது பெரிய நகரம் ஆகும் . மேலும் தென் கேரளத்தின் 5 வது பெரிய நகரமும் ஆகும். புனலூர் காகித ஆலைகளுக்கு புகழ் பெற்றது. கேரளாவின் முதல் தொழிற்சாலையான புனலூர் காகித ஆலை 1850-ல் நிர்மாணிக்கப்பட்டது. திருவாங்கூர் ஆட்சிக் காலத்தில் கொல்லம் மாவட்டத்திற்கும் தமிழகத்தின் செங்கோட்டை நகருக்குமான போக்குவரத்திலும், வணிகத்திலும் புனலூர் முக்கியப் பங்கு வகித்தது. புனலூர் பஞ்சாயத்து 1972 ஆம் ஆண்டில் நகராட்சியாக மாற்றம் பெற்றது.\n\nSection::::புவியியல் அமைப்பு.\nபுனலூர் கடல் மட்டத்திலிருந்து 56 மீட்டர்கள் உயரத்தில் உள்ளது. கல்லடா ஆற்றைச் சார்ந்து பல சுற்றுலாப் பகுதிகள் இருக்கின்றன. இங்கிருந்து செங்கோட்டை செல்லும் தேசிய நெடுஞ்சாலை 208 ( NH 208 ) 20 கிலோமீட்டர்கள் தொலைவில் கேரளாவின் முதல் சுற்றுச்சூழல் சுற்றுலாத் திட்டம் அமைந்துள்ளது. மேலும் பாலருவி இந்நகரிலிருந்து 35 கிலோமீட்டர்கள் தொலைவில் அமைந்துள்ளது.\n\nSection::::கால நிலை.\nஇது மேற்குத் தொடர்ச்சி மலையின் அருகில் அமைந்திருந்தாலும் கேரளாவின் வெப்பமான பகுதிகளுள் ஒன்று. கோடைக்காலத்தில் அதிகபட்ச வெப்பநிலை 44 ° செல்சியசு (44 °C ) ஆகும். பொதுவாக ஜனவரி-பிப்ரவரி மாதங்களில் மேகமூட்டமான நாட்களில் குறைந்த அளவாக 15° செல்சியசும் (15 °C ), மார்ச்-ஏப்ரல் மாதங்களில் அதிகபட்சமாக 40° ( 40 °C ) செல்சியசும் இருக்கும்.\n\nSection::::பொருளாதாரம்.\nஇந்நகரின் முக்கிய விவசாய விளைபொருட்கள் ரப்பர் மற்றும் மிளகு ஆகும். மலைப் பொருட்கள், அன்னாசிப்பழம், மரத்தடி போன்றவை பிற உற்பத்திப் பொருட்களாகும். 1888 -ல் ஜெர்மனி நாட்டால் நிர்ணயிக்கப்பட்ட புனலூர் காகித ஆலை 1987 முதல் தொழிலாளர் பிரச்சனையால் மூடப்பட்டுள்ளது. பின்னர் பிப்ரவரி 2011 -ல் கேரள அரசுக்கும் புதிய நிர்வாகத்திற்கும் இடையே நடைபெற்ற சட்டபூர்வ ஒப்பந்தத்தின் படி அதை மீண்டும் இயக்குவதற்கான பணிகள் நடைபெற்று வருகின்றன.\n"}
{"id": "193345", "url": "https://ta.wikipedia.org/wiki?curid=193345", "title": "கல்லடையாறு", "text": "கல்லடையாறு\n\nகல்லடா ஆறு (Kallada River) இந்தியாவிலுள்ள கேரளாவின் கொல்லம் மாநிலத்தில் ஓடுகிறது. இது பொன்முடி அருகில் உள்ள குளத்துபுழா மலையில் உருவாகி 121 கிலோமீட்டர்கள் பயணித்து அஸ்தமுடி ஏரியை அடைகிறது. இது கடந்து செல்லும் சில முக்கிய இடங்கள் புனலூர், பத்தனாபுரம், குன்னத்தூர் மற்றும் கல்லடா ஆகும். பாலருவியும் கல்லடா ஆற்றில் இணைகிறது.\n"}
{"id": "193347", "url": "https://ta.wikipedia.org/wiki?curid=193347", "title": "நேரு கோப்பை படகுப் போட்டி", "text": "நேரு கோப்பை படகுப் போட்டி\n\nநேரு கோப்பை படகுப் போட்டி (Nehru Trophy Boat Race) இந்தியாவின் கேரளா மாநிலத்தில் ஆலப்புழா எனும் இடத்தில் வருடந்தோறும் ஆகஸ்டு மாதம் இரண்டவது சனிக்கிழமையன்று நடைபெறும். இதை வள்ளங்களி (வள்ளம்-படகு , களி-விளையாட்டு) என்றும் மலையாளம் மொழியில் சொல்வர். இதன் அர்த்தம் படகு விளையாட்டு என்பதாகும். இந்நிகழ்ச்சியின் புகழ்பெற்ற போட்டி என்பது பாம்புப் படகுப்போட்டி ஆகும். இதனை மலையாளத்தில் \"சுண்டான் வள்ளம்\" என்று அழைப்பர். இது ஒரு முக்கியமான சுற்றுலா நிகழ்வாக அமைகிறது. பல்வேறு நாட்டைச் சேர்ந்த சுற்றுலாப் பயணிகள் இதைக் கண்டு ரசிக்க வருவர். \n\nSection::::போட்டிகள்.\nபாம்புப் படகுப் போட்டி தவிர சுருளான் படகு, இருட்டுக்குதி படகு, ஓடிப் படகு, வைப்புப் படகு, வடக்கே ஓடும் படகு மற்றும் சிறிய படகு எனும் பெயர்களிலும் போட்டிகள் நடைபெறுகின்றன. இப்போட்டிகள் 1952 ஆம் ஆண்டு முதல் நடைபெற்று வருகின்றன. 1952 ஆம் ஆண்டில் இந்திய பிரதமராக இருந்த நேரு அவர்கள் கேரளாவிற்குச் செல்லும் போது முன் கூட்டியேத் திட்டமிடாத முதல் போட்டி நடைபெற்றது. அதில் வெற்றி பெற்றவர்களுக்கு நேரு பரிசு வழங்கினார். அதன் பின் ஒவ்வொரு வருடமும் இப்போட்டி அவரின் பெயராலே நடந்து வருகிறது. இப்போட்டியில் வெற்றி பெறுபவர்கள் திருவாங்கூர் கொச்சி சமூகத்தில் நல்ல மரியாதையையும் அந்தஸ்தையும் பெறுவர்.\n\nSection::::வெளி இணைப்புகள்.\nஇணையதளம்\n"}
{"id": "193382", "url": "https://ta.wikipedia.org/wiki?curid=193382", "title": "பூர்ணியா", "text": "பூர்ணியா\n\nபூர்ணியா என்பது பீகாரின் பூர்ணியா மாவட்டத்தில் உள்ள நகரம். இது இந்த மாவட்டத்தின் தலைநகரம் ஆகும். இந்த நகரம் பூர்ணியா மாவட்டம் மற்றும் பூர்ணியா பிரிவு ஆகியவற்றின் நிர்வாக தலைமையகமாக செயற்படும் நகரமாகும். இது வடகிழக்கு பீகாரில் கோசி-சீமஞ்சல் பகுதி என்றும் அழைக்கப்படுகிறது. பூர்ணியா நகர்ப்புற ஒருங்கிணைப்பின் மொத்த பரப்பளவு 92 கிமீ 2 (35.52 சதுர மைல்) ஆகும். நகரத்தில் சனத்தொகை அடர்த்தி ஒரு கி.மீ சதுரத்திற்கு 3058 நபர்கள் வசிக்கிறார்கள். இது பீகாரின் ஐந்தாவது பெரிய நகரமாகும். பாட்னாவில் இருந்து கிட்டத்தட்ட 302 கிலோமீட்டர் தொலைவிலும், சிலிகுரியில் இருந்து 171 கி.மீ தொலைவிலும், பாகல் பூரில் இருந்து 90 கி.மீ தொலைவிலும் அமைந்துள்ளது. மேலும் மேற்கு வங்கத்தின் தலைநகரான கொல்கொத்தாவில் இருந்து 450 கி.மீ தொலைவில் காணப்படுகிறது.\n\nSection::::சொற்பிறப்பு.\n\"பூர்ணியா\" என்ற பெயருக்கான பல காரணங்கள் முன்மொழியப்பட்டுள்ளன. இந்த பெயர் \"பூர்ணா-ஆரண்ய\" என்ற சமஸ்கிருத வார்த்தையிலிருந்து தோன்றியிருக்கலாம், அதாவது \"முழுமையான காடு\". \"பூர்ணியா\" என்பது \"புராணியா\" என்ற பழைய பெயரின் மாற்றப்பட்ட வடிவமாகவும் இருக்கலாம், இது \"பூரைன்\" அல்லது தாமரை என்ற வார்த்தையிலிருந்து பெறப்பட்டது, இது கோசி மற்றும் மஹானந்தா நதிகளில் வளர்ந்ததாகக் கூறப்படுகிறது. இந்த வழித்தோன்றல் ஓ'மல்லி என்பதில் கூறப்பட்டுள்ளது மற்றும் பழைய வர்த்தமானியில் உள்ளது .  மற்றொரு மாற்று வழித்தோன்றல் \"பர்ன் ஆரண்யா\" என்ற சொற்களிலிருந்து. WW ஹண்டர் மற்றும் புக்கனன்  பூர்ணியாவின் பெயரைக் குறிப்பிட்டுள்ளனர். இது காடுகள் நிறைந்த பகுதி, \"பூர்ண்\" (முழு) மற்றும் \"ஆரண்யா\" (காடு) என்ற சொற்களின் \"கலவையைப்\" பயன்படுத்துகிறது. 2007 ஆம் ஆண்டில் பூர்ணியா டி.எம். திரு ராமேசர் ஒரு குழுவை உருவாக்கினார், பூர்ணியா மாவட்ட பதிவுகளின்படி குழு உறுப்பினர் கடந்த கால சங்கர் டை என்ற பிரிட்டிஷ் அதிகாரியின் தகவல்களை ஆராய்ந்தார், பின்னர் அவர் முடிவுக்கு வந்தார், 1770 பிப்ரவரி 14 இல் பீகார் பங்காள் துறைக்கு முன் பூர்ணியா மாவட்டம் வடிவமைக்கப்பட்டது. ஒவ்வொரு ஆண்டும், பிப்ரவரி 14 அன்று நகரத்தின் தோற்றத்தின் நினைவாக கொண்டாடப்படுகிறது.\n\nSection::::வரலாறு.\nபூர்ணியா மிதிலா பிராந்தியத்தின் ஒரு பகுதியாகும். மிதிலா இராச்சியத்தை நிறுவிய இந்தோ-ஆரிய மக்களால் குடியேறிய பின்னர் மிதிலா முதன்முதலில் முக்கியத்துவம் பெற்றது ( விதேககர்களின் இராச்சியம் என்றும் அழைக்கப்படுகிறது). வேத காலத்தின் பிற்பகுதியில் (கி.மு. 1100-500), விதேக குரு மற்றும் பான்கலாவுடன் தெற்காசியாவின் முக்கிய அரசியல் மற்றும் கலாச்சார மையங்களில் ஒன்றாக ஆனது. விதேக ராஜ்யத்தின் மன்னர்கள் ஜனகர்கள் என்று அழைக்கப்பட்டனர். விதேக இராச்சியம் பின்னர் வஜ்ஜி கூட்டமைப்பில் இணைக்கப்பட்டது, அதன் தலைநகர் வைசாலி நகரத்தில் இருந்தது, இது மிதிலாவிலும் உள்ளது.\n\nSection::::நிலவியல்.\nபூர்ணியாவும் அதைச் சுற்றியுள்ள நிலங்களும் கங்கை சமவெளியின் துணை மொன்டேன் வண்டல் பாதையில் அமைந்துள்ளன. இந்த நகரம் கோசி ஆற்றின் பல துணை நதிகளின் கரையில் அமைந்துள்ளது. பூர்ணியா 3,202 சதுர கிலோமீட்டர் (1,236 சதுர மைல்) பரப்பளவைக் கொண்டுள்ளது. இங்கு கோசி, மஹானந்தா, சுவாரா காளி மற்றும் கோலி ஆகிய நதிகள் ஓடுகின்றன. இந்நகரத்தின் முக்கிய விவசாயப பொருட்கள் வாழைப்பழம் மற்றும் சணல் என்பனவாகும்.\n\nபூர்ணியா கொண்டது. நாட்டின் சமநிலையான வண்டல் உருவாக்கம் நிறைந்த, களிமண் மண்ணின் பெரும்பகுதியைக் கொண்டுள்ளது மற்றும் இமயமலையில் இருந்து பாயும் பல ஆறுகளால் இங்கு பயணிக்கிறது, இந்த நீர்ப்பாசனம் பெரும் நன்மைகளை அளிக்கிறது. கோசி, மகானந்தா, சுவாரா காளி மற்றும் கோலி ஆகியவை இதன் முக்கிய ஆறுகள் ஆகும். மேற்கில் கோசியின் போக்கில் ஏற்படும் மாற்றங்களால் அடர்த்தியாக மணலால் மூடப்பட்டுள்ளது. மற்ற நதிகளில் மகானந்தா மற்றும் பனார் ஆகியவை அடங்கும். சணல் மற்றும் வாழைப்பழம் இதன் முக்கிய விவசாய பொருட்கள் ஆகும்.\n\nவடக்கில் மணிகரி அருகே சோட்டாபகர் என்று அழைகக்ப்படும் ஒரு சிறிய மலையில் ஒரு மலைப்பாங்கான சுண்ணாம்புப் பாதை உள்ளது. இந்நாடு வடக்கில் இருந்து ஒரு சரிவைக் கொண்டிருக்கிறது மற்றும் ஆறுகள் மற்றும் அதன் பல குறுக்காகச் கிளை நதிகள் ஓடுகின்றன. இம்மாவட்டம் வண்டல் மண்ணால் ஆனது, ஓரளவு பழையது மற்றும் ஓரளவு புதியது. பழைய வண்டல் மண் மாவட்டத்தின் வடக்கில் காணப்படுகிறது, அங்கு கங்கர்கள் (கல் தூசி) உள்ளன. புதிய வண்டல் மண் மாவட்டத்தின் தெற்கில் கிடைக்கிறது மற்றும் சில்ட், களிமண் மற்றும் மணல் ஆகியவற்றால் ஆனது. வண்டல் மண் கங்கை மற்றும் அதன் துணை நதிகளால் இமயமலையில் இருந்து கொண்டு வரப்பட்டது மற்றும் ஊட்டச்சத்துக்களை உரமாக்குகிறது.   \nSection::::காலநிலை.\nபூர்ணியா அதன் சாதகமான காலநிலையினால் மினி டார்ஜிலிங் என்று அழைக்கப்படுகின்றது. பூர்ணியா பெரும்பாலும் ஈரப்பதமான காலநிலையைக் கொண்டுள்ளது. இங்கு நவம்பர் தொடக்கம் பெப்ரவரி வரை குளிர்காலமும், மார்ச்சு முதல் சூன் வரை கோடை காலமும் காணப்படும். இந்நகரின் வருடாந்திர மழைவீழ்ச்சியின் 82% வீதம் மழைக் காலங்களில் பதிவாகும். சனவரி குளிரான மாதமாகும். சனவரியில் சராசரி தினசரி குறைந்தபட்ச வெப்பநிலை 5 முதல் 10 டிகிரி செல்சியசும் மற்றும் சராசரி தினசரி அதிகபட்சம் 20 முதல் 25 டிகிரி செல்சியஸ் ஆகும். வங்காள விரிகுடாவில் தோன்றும் புயல்கள் மற்றும் மந்தநிலைகள் பலத்த மழை மற்றும் பலத்த காற்றுக்கு காரணமாகின்றன.\n\nSection::::சனத்தொகை.\n2011 ஆம் ஆண்டின் சனத்தொகை கணக்கெடுப்பின்படி பூர்ணியா மாநகராட்சியின் மொத்த மக்கட்தொகை 282,248 ஆகும். இதில் 148,077 ஆண்களும் 134,171 பெண்களும் அடங்குவர். 6 வயதுக்குக் குறைவானவர்கள் 43,050 காணப்படுகிறார்கள். மக்களின் கல்வியறிவு விகிதம் 73.02% ஆகும். 2011 ஆம் ஆண்டில் இந்துக்கள் 75.2% வீதமும், முஸ்லீம்கள் 23.3% காணப்பட்டனர்.\n\nSection::::மொழிகள்.\nபூர்ணிய மக்களினால் பிரதானமாக மைதிலி, அங்கிகா, இந்தி, உருது மற்றும் வங்காள மொழி என்பன பேசப்படுகின்றன. நகரின் சில பகுதிகளில் சுர்ஜாபூரி மற்றும் சந்தாலி பேச்சுவழக்குகள் உள்ளன. ஆங்கில நடுத்தர பள்ளிகளில் ஆங்கில மொழி கற்பிக்கப்படுகின்றது.\n\nSection::::கல்வி.\nபூர்ணியா வடக்கு பீகார் பிராந்தியத்தின் கல்வி மையமாகும். 1800 ஆம் ஆண்டில் பிரித்தானிய ஆட்சியில் நிறுவப்பட்ட ஜிலா பள்ளி பூர்ணியாவின் பழமையான பள்ளியாகும். இது நகரத்தின் மிகப்பெரிய பள்ளிகளில் ஒன்றாகும். ஜவஹர் நவோதயா வித்யாலயா அரசாங்கத்தால் நடத்தப்படும் ஒரு மதிப்புமிக்க பள்ளி ஆகும். மேலும் இங்கு ஏராளமான பள்ளிகள் காணப்படுகின்றன. பொறியியல், சட்டம், கலை, மனைப்பொருளியல் என்பவற்றை மையமாகக் கொண்ட உயர் படிப்புகளுக்கான கல்லூரிகளும் காணப்படுகின்றன. அரச அங்கீகாரம் பெற்ற பல்கலைக்கழகங்களும் இயங்குகின்றன. \nSection::::பொருளாதாரம்.\nபூர்ணியா முதன்மையாக விவசாய பொருளாதாரம் கொண்ட வளரும் நகரம். கடந்த சில ஆண்டுகளில் இது நிலையான பொருளாதார வளர்ச்சியைக் காட்டுகிறது. இது முக்கியமாக விழிப்புணர்வு, நவீனமயமாக்கல், வாழ்க்கை முறைகளை மாற்றுவது மற்றும் பல்வேறு துறைகளில் தொழில்நுட்ப முன்னேற்றங்கள் காரணமாகும். இருப்பினும், பொருளாதாரம் மறைமுகமாக மழைக்காலத்தை சார்ந்துள்ளது.\n\nபூர்ணியாவின் வளர்ந்து வரும் பொருளாதாரம், வளர்ந்து வரும் கோரிக்கைகள், மேம்பட்ட இணைப்பு மற்றும் உள்கட்டமைப்பு ஆகியவற்றின் காரணமாக, இது பீகார், மேற்கு வங்கம் மற்றும் நேபாள வர்த்தகர்களிடையே வர்த்தகம் மற்றும் வர்த்தகத்திற்கான அறியப்பட்ட மையமாக மாறியுள்ளது. உண்மையில், நேபாளத்தைச் சேர்ந்த சவுத்ரி குழுமம், நேபாளம் மற்றும் இந்தியா முழுவதும் அதன் வாய் வாய் நூடுல்ஸுக்கு பெயர் பெற்றது, மரங்காவில் ஒரு உற்பத்திப் பிரிவைத் திறந்துள்ளது.\n\nSection::::உலக சாதனை.\nபூர்ணியாவில் உலகின் மிக நீளமான மூவர்ண தேசிய கொடி உருவாக்கப்பட்டது. இந்த தேசிய கொடியின் நீளம் 7,100 மீற்றர் ஆகும்.\n\n\n"}
{"id": "193418", "url": "https://ta.wikipedia.org/wiki?curid=193418", "title": "வெப்படை", "text": "வெப்படை\n\nவெப்படை (Veppadai), இந்தியாவின் தமிழ்நாடு மாநிலத்தில் அமைந்துள்ள நாமக்கல் மாவட்டம் திருச்செங்கோடு வட்டம், பள்ளிபாளையம் ஊராட்சி ஒன்றியம் இலந்தைக்குட்டை ஊராட்சியில் இருக்கும் கிராமம் ஆகும். \nவிசைத்தறிக் கூடங்களும் நூற்பாலைகளும் நிறைந்த ஊர். வெப்படை முனியப்பன் கோயில் பிரசித்தி பெற்ற ஆன்மீகத் தலம்.\n\n"}
{"id": "193431", "url": "https://ta.wikipedia.org/wiki?curid=193431", "title": "6 மெழுகுவத்திகள்", "text": "6 மெழுகுவத்திகள்\n\n6 மெழுகுவத்திகள் செப்டம்பர் 20, 2013 அன்று வெளிவந்த தமிழ்த் திரைப்படம். குழந்தைக் கடத்தலை மையமாகக் கொண்டது. ஷாம் கதாநாயகனாக நடித்தார். வி. இஜட். துரை இயக்கினார்.\n\nSection::::தயாரிப்பு.\nஅபி&அபி நிறுவனத்துக்காக நிஜாமுதீன் மதீன் தயாரித்த படம். ஸ்டுடியோ9 இதை வெளியிட்டது. 2010ல் இதன் தயாரிப்பு வேலைகள் ஆரம்பிக்கப்பட்டன. தயாரிப்பாளர் விலகிக்கொண்டமையால் படம் நடுவில் நிறுத்தப்பட்டது. மீண்டும் நீண்ட தாமதத்துக்குப்பின் படப்பிடிப்புப் பணிகள் ஆரம்பமாகி 2011 டிசம்பரில் முடிவடைந்தது.\n\nபொழுதுபோக்கு அம்சங்கள் இல்லாத காரணத்தால் வணிகம் ஆகாது இருந்த படம் நெடுநாள் காத்திருப்புக்குப் பின்பு 2013 செப்டெம்பர் 20ல் வெளியாகியது. சிறந்த திரைப்படம் என்று விமர்சகர்களால் பாராட்டப்பட்டது. குறிப்பிடத்தக்க வணிகவெற்றியையும் பெற்றது.\n\nSection::::கதைக்கரு.\n6 மெழுகுவத்திகள் ஜெயமோகனின் ஏழாம் உலகம் நாவலில் குழந்தைக் கடத்தல் கும்பல் பற்றி வரும் ஓர் அத்தியாயத்தின் விரிவாக்கப்பட்ட வடிவம். தன் மகனை அவனுடைய ஆறாவது பிறந்தநாள் அன்று கடற்கரையில் தவறவிடும் ஒரு தந்தை அக் குழந்தையைத் தேடிச் செல்கிறார். குழந்தைக் கடத்தல்காரர்களைத் தேடித்தேடிச் சென்று கடைசியில் குழந்தையைக் கண்டுபிடிக்கிறார்\n\n\n"}
{"id": "193437", "url": "https://ta.wikipedia.org/wiki?curid=193437", "title": "சாந்தலிங்க இராமசாமி அடிகளார்", "text": "சாந்தலிங்க இராமசாமி அடிகளார்\n\nசாந்தலிங்க இராமசாமி அடிகளார் என்பவர் கோயம்புத்தூர் மாநகரின் அருகில், நொய்யல் ஆற்றங்கரையில் கீழை சிதம்பரம் என்று அழைக்கப்படும் 400 வருடப் பழமையான திருக்கயிலாய மரபு மெய்கண்டார் வழிவழிப் பேரூராதீனத்தின் குருமுதல்வராக இருக்கிறார். மற்றும் உதகை அருள்மிகு ஆலமர்செல்வர் திருமடத்தின் ஆறாவது குருமகா சந்நிதானமாகவும் திகழ்ந்து வருகிறார். கொங்கு நாட்டின் சமய சமுதாய வளர்ச்சிக்கும், கல்வி வளர்ச்சிக்கும் இவர் பெருந் தொண்டாற்றி வருகின்றார். சென்னைப் பல்கலைக் கழகத்தின் ஆட்சிக் குழு உறுப்பினராக (1972 - 1978) இவர் பணியாற்றினார். அப்போது தமிழ் மொழி வாயிலாகவே அனைத்து அலுவல்களும் நிகழவேண்டும் என்பதில் பேரார்வம் கொண்டு தமிழ்க் கல்லூரிகளில் இளங்கலை இலக்கியப் பாடத்தைக் கொண்டுவந்து தமிழ்க் கல்லூரிகளைக் கலைக்கல்லூரிகளுக்கு இணையான நிலைக்கு உயர்த்தினார். 90 வயதினை எட்ட இருக்கும் இவர், இவ்வயதிலும் தமிழ்ப்பயிற்றுமொழி, தமிழ்வழிபாட்டுமொழி ஆகியவற்றிற்காகக் குரல் கொடுத்து வருகிறார்.\n\n"}
{"id": "193444", "url": "https://ta.wikipedia.org/wiki?curid=193444", "title": "த. கோடப்பிள்ளை", "text": "த. கோடப்பிள்ளை\n\nபுலவர் த.கோடப்பிள்ளை என்பவர் தமிழ் எழுத்தாளர் ஆவார்\n\nSection::::இளமைக்காலம்.\nகோடப்பிள்ளை திருச்சிராப்பள்ளி மாவட்டம் சாலக்காடு என்னும் ஊரில் பிறந்தார். இவரின் தந்தை பெயர் தம்மனான் மற்றும் தாய் பெயர் வள்ளியம்மை ஆகும். திருவையாறு அரசர் கல்லூரியில் தமிழ் பயின்றார். திருச்சிராப்பள்ளி, நெய்வேலி, கல்லக்குடி தால்மியாபுரம் ஆகிய இடங்களிலுள்ள உயர்நிலைப் மேல்நிலைப்பள்ளிகளில் 30 ஆண்டு காலம் தமிழ்ப் பணிபுரிந்தவர்.\n\nSection::::படைப்புகள்.\nகல்லூரியில் படிக்கும் காலத்திலேயே நாடகம் எழுதும் போட்டியில் பரிசு பெற்றவர். இளமையிலிருந்தே பல நாடகங்களை எழுதியவர். வானொலியில் பல நாடகங்களை ஒலிபரப்பியவர். இவர் சுமார் 31 நாடகங்களை எழுதியுள்ளார்.கதை,கட்டுரை, கவிதை, ஆய்வுக் கட்டுரைகள் என பலவும் படைத்துள்ளார். மேடைச் சொற்பொழிவாற்றலும் மிக்கவர். தமிழ் எழுத்துச் சீர்திருத்தம் பற்றிக் கோலாலம்பூர் ஆறாவது உலகத் தமிழாராய்ச்சி மாநாட்டில் கட்டுரையைப் படித்து, அதை நூலாக வெளியிட்டவர். உலகத தமிழார் மாநாடுகளிலும் ஆராய்ச்சிக் கட்டுரைகள் படித்துள்ளார்.\n\nஅன்புத்தங்கை, அம்மை ஆண்டாள், தமிழ் எழுத்தமைப்பு, வான்வழி வள்ளுவம், மருத நாயகம் என்னும் கம்மந்தன் பூசுபுகான், வான்வழி விருந்து, வான்வழி நாடகங்கள், நாடக நருமலர்கள், சிந்தனைச் செல்வர் சாக்கரட்டீஸ், எளிமைத் தமிழ், தமிழ்ப்பூக்கள், பூவே பூவே, மனக்குரங்கு, கோடப்பிள்ளை குறள் ஆவேரா உரை/ கதிரேசனார் உரை நடைச்சிறப்பு ஆகிய நூலகளைப் படைத்துள்ளார்.\n"}
{"id": "193464", "url": "https://ta.wikipedia.org/wiki?curid=193464", "title": "பழனி விரைவுத் தொடருந்து", "text": "பழனி விரைவுத் தொடருந்து\n\nபழனி அதிவிரைவுத் தொடருந்து அல்லது சென்னை சென்ட்ரல்-பழனி அதிவிரைவு தொடருந்து (வண்டி எண்: 22651) (ஆங்கிலம்: Chennai Central-Palani Supper Fast Express) என்பது சென்னை சென்ட்ரல் சந்திப்பு தொடருந்து நிலையத்திலிருந்து பழனிக்கும், பழனியிலிருந்து சென்னை சென்ட்ரலுக்கும் (வண்டி எண்: 22652) என்று இரு வழித்தடங்களில் இயங்கும் ஒரு விரைவுத் தொடருந்தாகும். 551 கி.மீ பயணத் தொலைவு கொண்ட இந்தத் தொடருந்துச் சேவை செப்டம்பர் 2, 2013 முதல் அறிமுகம் செய்யப்பட்டு நாள்தோறும் இயங்கிக் கொண்டிருக்கிறது. இந்தத் தொடருந்து பழனிக்கும் திண்டுக்கல்லுக்கும் இடையே சத்திரப்பட்டி, ஒட்டன்சத்திரம், அக்கரைப்பட்டி, திண்டுக்கல் வரையிலும் சாதாரண பயணிகள் தொடருந்தாகவும் திண்டுக்கல்லிலிருந்து விரைவுத் தொடருந்தாகவும், கரூர், நாமக்கல், ராசிபுரம், சேலம், ஜோலார்பேட்டை, குடியாத்தம், காட்பாடி, அரக்கோணம், பெரம்பூர் போன்ற ஊர்களில் நிறுத்தங்களாகக் கொண்டுள்ளது. இந்தத் தொடருந்து 17 பெட்டிகளில் இரண்டாம் வகுப்பு 3 அடுக்கு படுக்கை, குளிர்சாதன 2 அடுக்கு, 3அடுக்குப் படுக்கை மற்றும் இரண்டாம் வகுப்பு இருக்கை போன்றவைகளை உள்ளடக்கமாகக் கொண்டு 1,240 பயணயிடங்களைக் கொண்டுள்ளது. இதன் தொடக்கவிழா திண்டுக்கல் தொடருந்து நிலையத்தில் திண்டுக்கல் பாராளுமன்ற உறுப்பினர் என். எஸ். வி. சித்தன், முன்னாள் அமைச்சர் ஐ. பெரியசாமி, மாவட்ட ஆட்சியர் வெங்கடாசலம் ஆகியோர் கொடியசைக்க தொடருந்து சேவை துவக்கி வைக்கப்பட்டது.\n\n"}
{"id": "193471", "url": "https://ta.wikipedia.org/wiki?curid=193471", "title": "பொட்டாசியம் பைகார்பனேட்டு", "text": "பொட்டாசியம் பைகார்பனேட்டு\n\nபொட்டாசியம் பைகார்பனேட்டு (\"Potassium bicarbonate\") என்பது ஒரு நிறமற்ற, மணமற்ற, சிறிதளவு காரத்தன்மையும் கொண்ட உப்பாகும்.\n\nSection::::வேதியியல்.\nபொட்டாசியம் பைகார்பனேட்டின் பிரிகை 100 °செ இற்கும் 120 °செ. இற்கும் இடையில் நடைபெறுகிறது:\n\nமேற்கண்ட சமன்பாட்டை தலைகீழாக மாற்றி பொட்டாசியம் பைகார்பனேட் தயாரிக்கப்படுகிறது.: பொட்டாசியம் கார்பனேட்டை காபனீரொக்சைட்டுடனும் நீருடனும் வேதிவினை அடைய விடும் போது பொட்டாசியம் பைகார்பனேட்டு கிடைக்கிறது.\n"}
{"id": "193487", "url": "https://ta.wikipedia.org/wiki?curid=193487", "title": "தீ உறங்கும் காடு (நூல்)", "text": "தீ உறங்கும் காடு (நூல்)\n\nதீ உறங்கும் காடு எனும் கவிதை நூல் டெம்மி அளவில், சர்வதேசத் தர புத்தக எண் கொண்டு 108 பக்கங்களில் திருச்சி, உயிர் எழுத்து பதிப்பகம் வழியாக வெளியிடப்பட்டுள்ளது.\n\nSection::::நூலாசிரியர்.\nதேனி மாவட்டத்திலுள்ள அனுமந்தன்பட்டி எனும் ஊரில் பிறந்து, திண்டுக்கல் மாவட்டம், அய்யம்பாளையம் எனும் ஊரில் வசித்து வருபவர். உயிர் எழுத்து, காலச்சுவடு, தீராநதி, புதியபார்வை போன்ற இலக்கிய இதழ்களில் இவரது கவிதைகள் அடிக்கடி இடம் பெற்று வருகின்றன.\n\nSection::::முன்னுரை.\nஇக்கவிதை நூலுக்கு தக்கலை ஹெச். சி. ரசூல் முன்னுரை எழுதியிருக்கிறார்.\n\nSection::::உள்ளடக்கம்.\nஇந்நூலில் நூலாசிரியர் எழுதிய புதுக்கவிதைகள் இடம் பெற்றிருக்கின்றன.\n"}
{"id": "193493", "url": "https://ta.wikipedia.org/wiki?curid=193493", "title": "இந்திய மாநில விலங்குகளின் பட்டியல்", "text": "இந்திய மாநில விலங்குகளின் பட்டியல்\n\nஇந்திய மாநில விலங்குகளின் பட்டியல்:\n\nஇந்தியாவில் சில விலங்குகள் அழியும் நிலையில் உள்ளன. அவற்றில் சில பட்டியலில் உள்ளன.\n"}
{"id": "193498", "url": "https://ta.wikipedia.org/wiki?curid=193498", "title": "அரைத்தொடர்ச்சி (கணிதம்)", "text": "அரைத்தொடர்ச்சி (கணிதம்)\n\nகணிதத்தில் அரைத்தொடர்ச்சி (\"semicontinuity\") என்பது நீட்டிக்கப்பட்ட மெய்-மதிப்புச் சார்புகளுக்கான பண்பாகும். ஒரு நீட்டிக்கப்பட்ட மெய்-மதிப்புச் சார்பு \"f\" ஆனது \"x\" என்ற புள்ளியில்: \n\n\nSection::::எடுத்துக்காட்டுகள்.\nஇச்சார்பு, \"x\" = 0 இல் மேல் அரைத்தொடர்ச்சியானது; ஆனால் கீழ் அரைத்தொடர்ச்சியானது அல்ல.\n\n\n\nவலது அல்லது இடது தொடர்ச்சியற்ற சார்புகள், மேல் அல்லது கீழ் அரைத்தொடர்ச்சியானவையாக இருக்கலாம்.\n\nஎடுத்துக்காட்டுகள்:\nஇச்சார்பு \"x\" = 1 இல் இடது அல்லது வலது தொடர்ச்சியற்றதாக இருப்பினும் மேல் அரைத்தொடர்ச்சியானது. \"x\" = 1 இல் இச்சார்பின் இடப்பக்கமிருந்து எல்லைமதிப்பு 1 ஆகவும், வலப்பக்கமிருந்து அதன் எல்லைமதிப்பு 1/2 ஆகவும், அப்புள்ளியில் சார்பின் மதிப்பு 2 ஆகவும் உள்ளன. அதனால் இச்சார்பு \"x\" = 1 இல் இடது அல்லது வலது தொடர்ச்சியற்றது. எனினும் இப்புள்ளியில் மேல் தொடர்ச்சியானது.\n\n\"x\" = 0 புள்ளியில் இச்சார்புக்கு இடது மற்றும் வலது எல்லை மதிப்புகள் இல்லையென்றாலும் இச்சார்பு மேல் அரைத்தொடர்ச்சியானது.\n\nSection::::முறையான வரையறை.\nஇடவியல் வெளி \"X\" இல் ஒரு புள்ளி \"x\". \"f\" : \"X\" → R ∪ {–∞,+∞} ஒரு நீட்டிக்கப்பட்ட மெய்-மதிப்புச் சார்பு.\n\nSection::::மேல் அரைத்தொடர்ச்சி.\nஎன்றவாறு, ε > 0 இன் ஒவ்வொரு மதிப்பிற்கும் புள்ளி \"x\" இற்கு ஒரு அண்மையகம் \"U\" இருக்குமானால் இப்புள்ளியில் \"f\" மேல் அரைத்தொடர்ச்சியானதாகும்.\n\nகுறிப்பாக ஒரு அளவை வெளிக்கு இதனைப் பின்வருமாறு தரலாம்:\n\nசார்பு \"f\", தனது ஆட்களத்தின் ஒவ்வொரு புள்ளியிலும் மேல் அரைத்தொடர்ச்சியானதாக இருந்தால்தான் அது மேல் அரைத்தொடர்ச்சியான சார்பாகும். ஒவ்வொரு α ∈ R க்கும் {\"x\" ∈ \"X\" : \"f\"(\"x\") < α} என்ற கணம் திறந்த கணமாக இருந்தால், இருந்தால் மட்டுமே அச்சார்பு மேல் அரைத்தொடர்ச்சியானது.\n\nSection::::கீழ் அரைத்தொடர்ச்சி.\nஎன்றவாறு, ε > 0 இன் ஒவ்வொரு மதிப்பிற்கும் புள்ளி \"x\" இற்கு ஒரு அண்மையகம் \"U\" இருக்குமானால் இப்புள்ளியில் \"f\" கீழ் அரைத்தொடர்ச்சியானதாகும்.\n\nகுறிப்பாக ஒரு அளவை வெளிக்கு இதனைப் பின்வருமாறு தரலாம்:\n\nசார்பு \"f\", தனது ஆட்களத்தின் ஒவ்வொரு புள்ளியிலும் கீழ் அரைத்தொடர்ச்சியானதாக இருந்தால்தான் அது மேல் அரைத்தொடர்ச்சியான சார்பாகும். ஒவ்வொரு α ∈ R க்கும் {\"x\" ∈ \"X\" : \"f\"(\"x\") > α} என்ற கணம் மூடிய கணமாக இருந்தால், இருந்தால் மட்டுமே, அச்சார்பு கீழ் அரைத்தொடர்ச்சியானது.\n\n\n\n\n\nSection::::பண்புகள்.\nஇப்பொழுது \"f\" , ஒரு கீழ் அரைத்தொடர்ச்சியான சார்பு. அனைத்து \"f\" சார்புகளும் தொடர்ச்சியான சார்புகளாக இருந்தாலும், \"f\" தொடர்ச்சியான சார்பாக இருக்க அவசியமில்லை. \n\nஒரு சீரான வெளியில் அமையும் ஒவ்வொரு கீழ் அரைத்தொடர்ச்சியான சார்பும் தொடர்ச்சியான சார்புகளின் தொடர்முறை ஒன்றின் மேன்மமாகவே அமைகின்றன. \n\n\nகுவிவு பகுப்பாய்வில் பெரும்பாலும் சுட்டுச் சார்பு என்பது குவிவுப் பகுப்பாய்வின் சிறப்பியல்புச் சார்பையே குறிக்கும் என்பதால் குவிவுப் பகுப்பாய்வில், ஒரு மூடிய கணத்தின் சிறப்பியல்புச் சார்பு கீழ் அரைத்தொடர்ச்சியானதாகவும், ஒரு திறந்த கணத்தின் சிறப்பியல்புச் சார்பு மேல் அரைத்தொடர்ச்சியானதாகவும் இருக்கும்.\n\n\n"}
{"id": "193505", "url": "https://ta.wikipedia.org/wiki?curid=193505", "title": "ஓடிப்போனவன் (புதினம்)", "text": "ஓடிப்போனவன் (புதினம்)\n\nஓடிப்போனவன் என்பது க நவசோதி (கணபதிப்பிள்ளை நவசோதி) அவர்களால் எழுதப்பட்ட ஒரு சிறுவர் புதினம் ஆகும். இப்புதினம் கண்டி தமிழ் சங்கத்தினால் வெளியிடப்பட்டுள்ளது. இலங்கையின் முதல் சிறுவர் புதினம் இதுவென அந்தனி ஜீவா தனது பதிப்புரையில் குறிப்பிட்டுள்ளார்.\n"}
{"id": "193507", "url": "https://ta.wikipedia.org/wiki?curid=193507", "title": "ஒரு விஞ்ஞானப் பார்வையிலிருந்து (நூல்)", "text": "ஒரு விஞ்ஞானப் பார்வையிலிருந்து (நூல்)\n\nஒரு விஞ்ஞானப் பார்வையிலிருந்து என்பது சுஜாதா அவர்களால் எழுதப்பெற்ற நூலாகும். இந்நூலில் குவாண்டம் தத்துவத்தின் அடிப்படைச் சிந்தனைகளை குறிப்பிட்டுள்ளார். ஷிரோடிங்கர், டிப்ராக்ஸி, வான்நாய்மன், டிராக் போன்றவர்களின் கருத்துகளை இதில் குறிப்பிடவில்லை என்று எழுத்தாளர் கூறுகிறார். \n\n"}
{"id": "193518", "url": "https://ta.wikipedia.org/wiki?curid=193518", "title": "பெயரளவு வட்டி வீதம்", "text": "பெயரளவு வட்டி வீதம்\n\nபெயரளவு வட்டி வீதம் (Nominal interest rate) என்பது பொருளாதரத்திலும், நிதியியலிலும், பணவீக்க மதிப்பை கணக்கில் கொள்ளாமல் அல்லது கூட்டு வட்டி விளைவுகளைக் கணக்கில் கொள்ளாமல் கணிக்கப்படும் வட்டி வீதமாகும். பயனரால் நுகரப்படும் வட்டியல்லாது பெயரளவில் சொல்லப்படும் ஒரு வட்டி வீதமாகும். பெயரளவு வட்டி வீதத்துடன் பணவீக்கத்தைக் கழிப்பதன் மூலம் உண்மையான வட்டி விகிதத்தைப் (Real interest rate) பெறலாம். உதாரணத்திற்கு, பணவீக்கமும் பெயரளவு வட்டி வீதமும் சமமெனில் உண்மையான வட்டி வீதம் சுழியமாகும்.\nSection::::நடைமுறை வட்டியும் பெயரளவு வட்டியும்.\nஆண்டொன்றிற்கு 10% வட்டியெனில் பெயரளவு வட்டி விகிதம் என்பது 10% ஆகும். ஆனால் இவ்வட்டி ஆண்டொன்றிற்கு இருமுறை வழங்கப்படுமானால் ஆண்டின் முடிவில் கிடைக்கப்படும் வட்டி 10.25% ஆகும், இது நடைமுறை வட்டி வீதம் (Effective interest rate) என்று அழைக்கப்படுகிறது.\n\n0 மாதத்தில் மதிப்பு - 1000 ரூ\n6 மாதத்தில் மதிப்பு - 1050 ரூ\n12 மாதத்தில் மதிப்பு - 1102.5 ரூ\n\nபெயரளவு வட்டி = 10%\nநடைமுறை வட்டி = formula_1\n\nபெயரளவு வட்டி வீதத்திற்கும், நடைமுறை வட்டி வீதத்திற்கும் உள்ள உறவை விளக்கும் சூத்திரம்.\n\nr என்பது நடைமுறை வட்டிவீதம்\ni என்பது பெயரளவு வட்டிவீதம்\nn என்பது ஓர் ஆண்டிற்கு வட்டிக் கணக்கிடப்படும் தடவைகள்\n"}
{"id": "193526", "url": "https://ta.wikipedia.org/wiki?curid=193526", "title": "திருமருகல்", "text": "திருமருகல்\n\nதிருமருகல் (ஆங்கிலம்:\"Thirumarugal\") இந்தியாவின் தமிழ்நாடு மாநிலத்தில் அமைந்துள்ள நாகப்பட்டினம் மாவட்டம், நாகப்பட்டினம் வட்டம், திருமருகல் ஊராட்சி ஒன்றியம், திருமருகல் ஊராட்சியில் உள்ள ஒரு வருவாய் கிராமம் ஆகும். திருமருகல் ஊராட்சி ஒன்றியத்தின் வட்டார வளர்ச்சி அலுவலகம் இங்குள்ளது. .\n\n"}
{"id": "193527", "url": "https://ta.wikipedia.org/wiki?curid=193527", "title": "செம்பனார் கோயில்", "text": "செம்பனார் கோயில்\n\nசெம்பனார் கோயில் இந்தியாவின் தமிழ்நாடு மாநிலத்தில் அமைந்துள்ள நாகப்பட்டினம் மாவட்டத்தில், தரங்கம்பாடி வட்டத்தில் அமைந்துள்ள ஒரு கிராமம் மற்றும் ஊராட்சி ஒன்றியம் ஆகும்.\n\n"}
{"id": "193533", "url": "https://ta.wikipedia.org/wiki?curid=193533", "title": "கஞ்சாநகரம்", "text": "கஞ்சாநகரம்\n\nகஞ்சாநகரம் தமிழ்நாடு, நாகப்பட்டினம் மாவட்டம் தரங்கம்பாடி வட்டத்திலுள்ள கிராமம். மிகப்பழமையான புராண வரலாற்றைத் தன்னகத்தேக் கொண்ட ஊர். இந்த ஊருடன் சேர்த்து அருகிலுள்ள வைத்தீஸ்வரன் கோயில், பெருமங்கலம், ஆனந்ததாண்டவபுரம், திருநன்றியூர் ஆகிய ஐந்து ஊர்களையும் ஆண்ட சோழ மன்னனின் குறுநிலத் தலைவன் மானக்கஞ்சாரநாயனார் ஆண்ட இடமாதலால் மானக்கஞ்சாரபுரம்-கஞ்சாரநாயனார் புரம் - கஞ்சாநகரம் என மருவிப் பெயர் பெற்றதாகச் செவிவழிச் செய்தி வழங்கி வருகிறது. இங்குள்ள காத்ர சுந்தரேசுவரர் கோயில் நாகப்பட்டின மாவட்டத்திலுள்ள முக்கியமான சிவாலயங்களில் ஒன்று. 63 நாயன்மார்களில் மானகஞ்சார நாயனார் பிறந்து முக்தி அடைந்த தலம் இது.\n"}
{"id": "193546", "url": "https://ta.wikipedia.org/wiki?curid=193546", "title": "இணையக் கணினி நூலக மையம்", "text": "இணையக் கணினி நூலக மையம்\n\nஇணையக் கணினி நூலக மையம் (OCLC, \"Online Computer Library Center, Inc.\") ஒரு \"உலகின் தகவல் அணுக்கத்தை விரிவுபடுத்தவும் தகவலறிவதற்கான செலவுகளைக் குறைக்கவும் நோக்கமாகக் கொண்டு அமைக்கப்பெற்ற இலாபநோக்கற்ற, உறுப்பினர்களுக்கான, கணினி நூலகச் சேவை மற்றும் ஆய்வு அமைப்பாகும்\". இது 1967இல் ஓகையோ கல்லூரி நூலக மையம், எனத் தொடங்கப்பட்டது. இந்த அமைப்பு தனது உறுப்பின நூலகங்களின் துணையுடன் உலகின் மிகப்பெரிய இணைய பொதுவணுக்கப் பட்டியலான வேர்ல்டுகேட்டை உருவாக்கி பராமரிக்கிறது. இந்த கூட்டுறவு அமைப்பின் உறுப்பினர்களாக 170 நாடுகளில் 72,000 நூலகங்களும் ஆவணக் காப்பகங்களும் அருங்காட்சியகங்களும் உள்ளன.\n\n"}
{"id": "193557", "url": "https://ta.wikipedia.org/wiki?curid=193557", "title": "2013 மத்திய தரைக் கடல் புலம்பெயர்வு கப்பல் விபத்து", "text": "2013 மத்திய தரைக் கடல் புலம்பெயர்வு கப்பல் விபத்து\n\n2013 மத்திய தரைக் கடல் புலம்பெயர்வு கப்பல் விபத்து என்பது (\"2013 Mediterranean Sea migrant shipwreck\") அக்டோபர் 3, 2013 அன்று புலம்பெயர்வோரை ஏற்றிக் கொண்டு லிபியாவிலிருந்து இத்தாலிக்குச் சென்று கொண்டிருந்த ஒரு கப்பல் இத்தாலியின் \"லாம்பெடுசா\" எனும் தீவில் மூழ்கிய நிகழ்வைக் குறிக்கிறது. இதில் 134 பேர் உயிரிழந்தனர். \nஇத்தாலியக் கடலோரக் காவல் படையினரால் உயிர்பிழைத்த 140 பேர் காப்பாற்றப்பட்டனர். மேலும், 500 பேர் படகில் இருந்ததாக நம்பப்படுகிறது. அந்தப் கப்பல் லிபியாவின் மிஸ்ரடாவிலிருந்து வந்தது எனவும் ஆனால் அதிலிருந்த புலம்பெயர்வோர் பலரும் சோமாலியாவையும் எரிட்ரியாவையும் சேர்ந்தவர்கள் எனவும் அறியப்படுகிறது.\n\nSection::::நிகழ்வு.\nகப்பல் பயணத்தைத் தொடங்குகையில் அதில் 500க்கும் மேற்பட்டோர் இருந்ததாக அறியப்படுகிறது. மேலும், அது லாம்பெடுசாவிலிருந்து கால் மைல் தூரம் சென்றதுமே அதன் பொறியில் (engine) கோளாறு ஏற்பட்டது அறியப்பட்டது. எனவே, அருகிலிருந்த கப்பல்களுக்கு அறிவிக்கும்பொருட்டு அப்படகில் ஒரு போர்வை பற்றவைக்கப்பட்டது. ஆனால், அது நிலைமையை மேலும் தீவிரமாக்கியது. அப்போர்வையின் தீயால் அங்கிருந்த பெட்ரோல் பற்றிக் கொண்டது. எனவே, கப்பல் மேலும் வேகமாக மூழ்கத் தொடங்கியது. நெருப்பிலிருந்துப் பிழைப்பதற்காக மக்களுள் பலரும் கடலில் குதித்தனர். மேலும், பலர் படகின் ஒரே இடத்தில் குவியத் தொடங்கினர். குறைந்தது 250 பேர் காணாமல் போனதாக அறிவிக்கப்பட்டது.\n\nSection::::விளைவுகள்.\nதிருத்தந்தை பிரான்சிசு டுவிட்டரில் \"லாம்பெடுசா கப்பல் விபத்தில் பாதிக்கப்பட்டோருக்காக கடவுளை நோக்கி வேண்டுதல் செய்யக்\" கேட்டுக்கொண்டார். இத்தாலியப் பிரதமர் என்ரிக்கோ லெட்டா \"ஒரு மிகப்பெரும் விபத்து\" என்று டுவிட்டரில் கூறியுள்ளார். அகதிகளுக்கான ஐக்கிய நாடுகள் உயர் மேலாளர் (United Nations High Commissioner for Refugees) அன்டோனியோ குட்டெரெஸ் இத்தாலியக் கடலோரக் காவல் படையின் உடனடி செயல்பாட்டினைப் பாராட்டினார்.\n\nஇத்தாலியத் துணைப் பிரதமர் ஏஞ்செலினோ அல்ஃபானோ அகதிகளின் வருகையைச் சமாளிக்க ஐரோப்பிய உதவியை நாடி வேண்டுகோள் விடுத்துள்ளார். அதனை \"ஐரோப்பிய துயரம்\" என்றும் அறிவித்தார்.\n"}
{"id": "193571", "url": "https://ta.wikipedia.org/wiki?curid=193571", "title": "திண்மவாரையன்", "text": "திண்மவாரையன்\n\nதிண்மவாரையன் அல்லது ஸ்டீரேடியன் (steradian அல்லது squared radian) என்பது ஒரு திண்மக்கோண அளவினைக் (solid angle) குறிக்கப் பயன்படும் அலகு ஆகும். அனைத்துலக முறை அலகுகளில் திண்மக் கோளத்தின் அலகு திண்மவாரையன். இவ்வலகின் குறியீடு \"sr\".\n\nSection::::வரையறை.\nகுறிப்பிட்ட r அலகு ஆரமுள்ள கோளத்தின் மையத்தில், A = r பரப்பளவுள்ள அக்கோளத்தின் புறப்பரப்பின் ஒரு பகுதி ஏற்படுத்தும் கோணம் ஒரு திண்மவாரையன் ஆகும்.\n"}
{"id": "193575", "url": "https://ta.wikipedia.org/wiki?curid=193575", "title": "மேகவழிக்கல்வி முறை", "text": "மேகவழிக்கல்வி முறை\n\nமேகவழிக்கல்வி முறை (கிளவுட் கம்ப்யூட்டிங், Cloud computing) யை இந்தியாவிலேயே முதன் முதலாக தமிழ்நாட்டின் தலைநகரான சென்னையில் எம்.ஜி.ஆர். நகரில் அமைந்துள்ள அரசு உயர்நிலைப்பள்ளியில் துவங்கி வைக்கப்பட்டுள்ளது.\n\nSection::::மேகவழிக்கல்வி முறை.\nமேகவழிக்கல்வி முறை என்பது மேகக் கணிமையின் மூலம் கணிமைத் திறனை இணையம் ஊடாக பெறக்கூடிய ஒரு ஏற்பாடு ஆகும். கணிமைத் திறன் தொழில்நுட்பம் தற்போதைய காலங்களில் மனித சக்திக்கு அப்பாற்பட்டு நேரத்தையும் காலத்தையும் சுருக்கி கல்வியை மேன்மைப்படுத்தும் விதமாக அமைந்து உதவுகிறது.\n\nSection::::பயன்.\nமேகவழி கணினியின் பயன்பாட்டு முறை தொழில் துறைக்கும், பாதுகாப்பு துறைக்கும் பல வழிகளில் பயன்பட்டு வருகிறது. இப்பயன்பாடு கல்விக்காக இந்தியாவிலேயே முதன்முறையாக தமிழகத்தில் அரசு பள்ளிகளில் வழங்கப்படுவது குறிப்பிடத்தக்கது. இதன் மூலம் அரசு பள்ளிகளின் தரம் உயரும் வாய்ப்பு உள்ளது. ஒரு ஊரில் அமைந்துள்ள பள்ளியில் நடக்கும் பாடத்தை வெகு தொலைவில் அமைந்துள்ள பள்ளியில் பயிலும் மாணவ மாணவிகளும் மேகவழிக்கணினி மூலம் அறிந்து கொள்ளலாம். இதன் மூலம் தரமான ஆசிரியர்களின் கற்பித்தல் எளிதில் அனைத்து பள்ளிகளுக்கும் அனைத்து மாணவர்களுக்கும் கிடக்கும்.\n\nSection::::முதல் பயனர் பள்ளிகள்.\nஅரசு உயர்நிலைப்பள்ளி, எம்.ஜி.ஆர். நகர், சென்னை; அரசு மகளிர் உயர்நிலைப்பள்ளி, திருபெரும்புதூர் ஆகிய இரு பள்ளிகளில் முதன் முதலாக மேகவழிக் கணினிக் கல்வி துவங்கி வைக்கப்பட்டுள்ளது.\n"}
{"id": "193581", "url": "https://ta.wikipedia.org/wiki?curid=193581", "title": "சிவண்", "text": "சிவண்\n\nசிவண் என்பது வழக்கிறந்த பண்டைய தமிழ்ச்சொற்களில் ஒன்று. சங்க இலக்கியங்களில் இது கையாளப்பட்டுள்ள பாங்கையும் பொருளையும் இந்த நிரலில் காணலாம்.\n"}
{"id": "193582", "url": "https://ta.wikipedia.org/wiki?curid=193582", "title": "பாச்சூர் (திருச்சிராப்பள்ளி)", "text": "பாச்சூர் (திருச்சிராப்பள்ளி)\n\nபாச்சூர் (PACHUR ), இந்தியாவின் தமிழ்நாடு மாநிலத்தில் அமைந்துள்ள திருச்சிராப்பள்ளி மாவட்டம் மணச்சநல்லூர் வட்டம், மண்ணச்சநல்லூர் ஊராட்சி ஒன்றியம் கோவத்தகுடி ஊராட்சியில் இருக்கும் கிராமம் ஆகும். \n\nஇங்கு பல இன மக்கள் வசித்து வருகிறார்கள்.\n\nகோவில்கள்:-\n\nபுகழ்பெற்ற காத்தவராயன் கோயில்,\nமாரியம்மன் கோவில்,\nசிவன் கோவில்.\n\nஇந்த ஊர் அரிவாள் செய்யும் தொழிலுக்கு பெயர் பெற்றது.\n\n"}
{"id": "193607", "url": "https://ta.wikipedia.org/wiki?curid=193607", "title": "இ. மகாதேவா", "text": "இ. மகாதேவா\n\nதேவன் - யாழ்ப்பாணம் (செப்டம்பர் 27, 1924 - டிசம்பர் 25, 1982) என்ற பெயரில் எழுதி வந்த இளையப்பா மகாதேவா ஈழத்து எழுத்தாளரும், பேச்சாளரும், ஆசிரியரும் ஆவார். யாழ்ப்பாணம் இந்துக் கல்லூரியின் ஆசிரியரான இவர் புதினங்கள், நாடகங்கள், சிறுகதைகள், அறிவியல் புதினங்கள், கட்டுரைகள் எனப் பலதும் எழுதி வந்தவர்.\n\nSection::::இளமைக் காலமும், பணியும்.\nதேவன் யாழ்ப்பாணம், நாவலர் வீதியில் வாழ்ந்து வந்தவர். இலண்டன் மெட்ரிக்குலேசன் சோதனையில் சித்தியடைந்த தேவன் தனது 19வது அகவையில் உடுவில் மான்ஸ் பாடசாலையில் ஆசிரியராகப் பணியில் சேர்ந்தார். பின்னர் மகரகமை ஆசிரியப் பயிற்சிக் கலாசாலையில் சேர்ந்து ஆசிரியப் பயிற்சி பெற்று, உரும்பிராய் இந்துக் கல்லூரியில் ஆசிரியராகச் சேர்ந்தார். பயிற்சியை முடித்த பின்னர் யாழ்ப்பாணம் இந்துக் கல்லூரியில் ஆசிரியர் பணியில் சேர்ந்தார். மனைவியின் பெயர் பரமேசுவரி, இசை ஆசிரியையாகப் பணியாற்றியவர். இவர்களுக்கு மூன்று ஆண், இரண்டு பெண் பிள்ளைகள். தேவன் தனது 58வது அகவையில் ஆசிரியப் பணியில் இருந்து ஓய்வு பெற்றார்.\n\nSection::::எழுத்துலகில்.\nதேவன் யாழ்ப்பாணம் 1944 ஆம் ஆண்டு முதல் எழுதி வந்தார். இவர் எழுதிய சிறுகதைகள் ஈழகேசரி, சுதந்திரன், வீரகேசரி, தினகரன், ஈழநாடு, பிரசன்ன விகடன், கலைச்செல்வி முதலான இதழ்களில் வெளிவந்துள்ளன. ஒரு குடும்பத்தின் மூன்று தலைமுறைகளை வைத்து \"கேட்டதும், நடந்ததும்\" என்ற புதினத்தை எழுதினார். தமிழகத்தின் சுதர்சன் வெளியீட்டாளர்கள் இவரின் \"வாடிய மலர்கள்\" என்ற புதின நூலை வெளியிட்டார்கள். காந்தியக் கதைகள்\" என்ற தொகுதியிலும் (1969) இவரின் சிறுகதைகள் இடம்பெற்றன. யாழ்ப்பாண எழுத்தாளர் சங்கத்தின் உபதலைவராகவும் செயற்பட்டிருக்கின்றார். அக்காலத்தில் ஆனந்த விகடன் இதழின் ஆசிரியராக இருந்த நகைச்சுவை எழுத்தாளர் தேவனிடம் இருந்து வேறுபடுத்துவதற்காக தேவன் - யாழ்ப்பாணம் என்ற பெயரைத் தன் புனைப்பெயராக வைத்துக் கொண்டார். டிரசர் ஐலண்டு என்னும் பிரபல ஆங்கிலப் புதினத்தை \"மணிபல்லவம்\" என்ற பெயரில் தமிழாக்கம் செய்து வெளியிட்டார். இந்நூல் அக்காலத்தில் உயர்தர வகுப்புப் பாடப் புத்தகமாகப் பயன்படுத்தப்பட்டது.\n\nSection::::மொழிபெயர்ப்பாளர்.\nஆங்கிலப் பேச்சாளர்களின் உரைகளை சமகாலத்தில் தமிழில் மொழிபெயர்ப்பதில் வல்லவராக இருந்தார் தேவன். ஜெயபிரகாஷ் நாராயண் யாழ்ப்பாணம் வந்தபோது அவரது பேச்சை தமிழில் மொழிபெயர்த்துப் பாராட்டைப் பெற்றார். பிரதமர் டட்லி சேனநாயக்காவின் யாழ்ப்பாணப் பயணங்களில் அவரின் பேச்சுக்களைத் தமிழில் மொழிபெயர்த்தார்.\n\n\n\n\n"}
{"id": "193624", "url": "https://ta.wikipedia.org/wiki?curid=193624", "title": "அசோகு", "text": "அசோகு\n\nஅசோகு அல்லது அசோகம் அல்லது ஆயில (\"Ashoka tree\"; \"Saraca asoca\") என்பது \"பபசியா\" குடும்பத்தைச் சேர்ந்த \"கசல்பினியோடே\" துணைக் குடும்பத் தாவரமாகும். இம் மரம் இந்திய துணைக் கண்டத்திலும் அதனையொட்டிய பகுதிகளிலும் உள்ள கலாச்சார பாரம்பரியத்துடன் தொடர்புபட்டது.\n\nSection::::விளக்கம்.\nஅசோக மரம் மழை அதிகம் உள்ள காடுகளில் பெரிதும் காணப்படுகின்றன. விந்திய மலை தொடரின் தெற்கு மத்திய பகுதிகளில் (ஆந்திர, கர்நாடக, நீலகிரி, மத்திய மேற்கு தொடர்ச்சி மலை) இவைகள் பரவிக் கிடக்கின்றன.\n\nஅழகிய தோரணம் போல கவிழ்ந்து தொங்கும் அடர்ந்த இலைகள் , இனிய நாற்றம் உடைய மலர்கள், அசோக மரத்தின் சிறப்பு அம்சங்கள். எபோழுதும் பச்சை பசேல் என்று , சிறிய அடர்த்தியான இலைகளை கொண்டவை.\n\nஇதன் பூ பூக்கும் காலம் சுமார் (பிப்ரவரி முதல் அப்ரைல்). அசோக மலர்கள் கனமாகவும் கொத்து கொத்துதாக இருக்கும். இதன் நிறம் ஆரஞ்-மஞ்சள் , காயக்காய சிவப்பு நிறமாக மாறும்.\n\nஇவை காட்டு மரம், அனால் அழிந்து போகும் கட்டதில் உள்ளது. தான்தோணியாக தோன்றுவது அரிதாகவே உள்ளது.அனால் தனித்து நட்ட மரங்கள் இப்பவும் மத்திய, கிழக்கு ஹிமாலய அடிவாரத்தில் ,மற்றும் மும்பை வடக்கு பகுதிகளிலும் காணப்படுகின்றன.\n\nசில சாதி(வகை) மரங்களே உள்ளன. ஒரு வகை, பெரிதாகவும் பரந்தும் இருக்கின்றன. இன்னொரு வகைகையான குழாய் வடிவம் கொண்ட மரங்கள் அதிகமாக இப்பொழுது சாகுபடி செய்யபடுகின்றன.\n\nSection::::மருத்துவ குணங்கள்.\nரத்தபேதி, சீதபேதி, மாதவிலக்குக் கோளாறுகள் (வெள்ளைப்படுதல், மாதவிடாயில் உண்டாகும் வயிற்றுவலி, மாத விலக்கில் அதிக ரத்தப்போக்கு), சர்க்கரை நோய், பித்த நோய்கள், இரத்த அழுத்தம், கருப்பைக் கோளாறுகள் (அடிக்கடி உண்டாகும் கருச்சிதைவு, கருப்பை பலவீனம், கருப்பையில் கட்டி, கருப்பை வீக்கம், கருப்பையில் சதை வளர்ச்சி, கரு சரியான நேரத்தில் கருப்பைக்கு வராத நிலை, சினைப்பையில் உண்டாகும் நீர்க்கட்டி, சினைப்பையையும் கருப்பையையும் இணைக்கும் பாலோப்பியன் குழாய்களில் உண்டாகும் குறைபாடுகள்), சிறுநீரக வியாதிகள், சிறுநீரகக் கல் போன்ற வியாதிகளை அசோக மரம் குணமாக்கும்.\n"}
{"id": "193626", "url": "https://ta.wikipedia.org/wiki?curid=193626", "title": "காத்தவராயன் கதைப்பாடல் (நூல்)", "text": "காத்தவராயன் கதைப்பாடல் (நூல்)\n\nகாத்தவராயன் கதைப்பாடல் நா. வானமாமலை அவர்களால் தொகுத்து, ஆய்வு செய்து எழுதப்பெற்ற நூலாகும். இந்த நூலில் வானமாமலை தன்னுடைய ஆய்வு குறித்த கட்டுரையையும், கதைப்பாடலையும் தொகுத்துள்ளார். \n\nநாட்டார் வழக்காற்றியல் குறித்து கதைப்பாடல்களில் அதிகம் பேசப்படுகின்றன. வண்ணார்கள் பற்றிய குறிப்புகள் இந்நூலில் இடம்பெற்றுள்ளதாகவும், அவை முக்கியமான வரலாற்று ஆவணமென்றும் தி இந்து தமிழ் நாளிதழில் பார்க்கத் தகாதவர்களாக்கப்பட்ட மனிதர்கள் என்ற கட்டுரையில் வெ. சந்திரமோகன் கூறுகிறார். \n\nஇந்நூலை மதுரைப் பல்கலைக்கழகம் வெளியிட்டுள்ளது. இந்நூலில் காத்தவராயன் என்பவரின் வரலாற்றை பதிவு செய்யும் நாட்டார் கதைப்பாடல் இடம்பெற்றுள்ளது.\n\n\nSection::::உள்ளடக்கங்கள்.\nகாத்தவராயன் கதைப்பாடல் - இப்பகுதியில் காத்தவராயன் கதைப்பாடல் குறித்து தன்னுடைய ஆய்வினையும், கருத்தையும் வெளிப்படுத்துகிறார். \n\nநன்றியுரை - மதுரைத் திட்டத்திற்கு நன்றி தெரிவித்தல்.\n\nகதைப்பாடல் - கதைபாடலின் தொகுப்பு\n\nகுறிப்புகள்- கதைபாடலின் சொற்கள் சிலவற்றுக்கான பொருள், பிற பாடலுடன் ஒப்புமை, விளக்கம் ஆகியவை நிறைந்தது.\n\n"}
{"id": "193628", "url": "https://ta.wikipedia.org/wiki?curid=193628", "title": "இம்பூறல்", "text": "இம்பூறல்\n\nஇம்பூறல் அல்லது சாயவேர் அல்லது சிறுவேர் அல்லது இன்புறாவேர் (\"chay root\" அல்லது \"choy root\"; \"Oldenlandia umbellata\") என்பது இந்தியாவை தாயகமாகக் கொண்ட ஓர் குறை வளர்ச்சித் தாவரமாகும். இரண்டு வருடத் தாவரத்தின் வேர்த் தோலிலிருந்து சிவப்பு சயத்தை எடுக்க முடியும். முன்னர், இதன் வேர்ச் சாயம் சாயமூன்றியுடன் சேர்க்கப்பட்டு பருத்தி, கம்பளி, பட்டு ஆகியவற்றின் சிவப்பு நிற வேலைப்பாடுகளில் பாவிக்கப்பட்டது. இது மூலிகையாகவும் பயன்படுகிறது. இத்தாவரம் இந்தியாவின் கோரமண்டல் கரைகளில் வளர்கிறது.\nSection::::விளக்கம்.\nஇம்பூறலானது மொட்டு அளவில் சிறு மலர்களைக் கொண்ட சின்னஞ் சிறு தாவரம் ஆகும். இது ஈட்டி வடிவச் சிறு இலைகளையும் வெள்ளை நிற மலர்களையும் கொண்டிருக்கும். இதில் குயினோன்கள் (Quinones), அலிசாரின் (Alizarin) போன்ற தாவரவேதிப் பொருட்கள் உள்ளன.\n"}
{"id": "193630", "url": "https://ta.wikipedia.org/wiki?curid=193630", "title": "கோயில்பதாகை", "text": "கோயில்பதாகை\n\nகோயில்பதாகை (\"Kolipathagai\") தமிழ் நாட்டின் திருவள்ளூர் மாவட்டம், அம்பத்தூர் வட்டத்திலுள்ள ஒரு வருவாய் கிராமம்.. இங்குள்ள சுந்தரராஜ பெருமாள் கோவில் பழமை வாய்ந்தது.\n"}
{"id": "193632", "url": "https://ta.wikipedia.org/wiki?curid=193632", "title": "சிக்கில் சகோதரிகள்", "text": "சிக்கில் சகோதரிகள்\n\nசிக்கில் சகோதரிகள் (Sikkil Sisters – Kunjumani & Neela) என்றறியப்படும் \"குஞ்சுமணி\"யும், \"நீலா\"வும், புல்லாங்குழல் கலைஞர்கள் ஆவர். இவர்கள் 1962 முதல் புல்லாங்குழல் கச்சேரிகள் நடத்தினர். இவர்களின் தந்தையும் மிருதங்க கலைஞருமான ஆழியூர் நடேச அய்யரிடமும், மாமா ஆழியூர் நாராயணசாமி ஐயரிடமும், சிக்கில் குஞ்சுமணி புல்லாங்குழல் வாசிக்கக் கற்றார். குஞ்சுமணியும் நீலாவும் அவர்களுடைய ஒன்பதாம், எட்டாம் வயதுகளில் கச்சேரிகள் நிகழ்த்தத் தொடங்கினர். குஞ்சுமணி நிகழ்ச்சிகளை தனியாக நிகழ்த்தத் தொடங்கியிருந்தாலும், பெரும்பாலான கலைநிகழ்ச்சிகளைத் தன் தங்கை நீலாவுடன் இணைந்தே நிகழ்த்தினார். இவர்கள் அனைத்திந்திய வானொலியின் முதுபெரும் கலைஞர்கள் ஆவர். பல்வேறு கலைநிகழ்ச்சிகளை நிகழ்த்தியுள்ளனர். சிக்கில் குஞ்சுமணி 2010 நவம்பர் 13 ஆம் நாள் சென்னையில் தன் 83 ஆம் வயதில் இறந்தார்.\n\n\n"}
{"id": "193633", "url": "https://ta.wikipedia.org/wiki?curid=193633", "title": "உத்திரம் திருநாள் மார்த்தாண்ட வர்மா", "text": "உத்திரம் திருநாள் மார்த்தாண்ட வர்மா\n\nவஞ்சிபால உத்திரம் திருநாள் மார்த்தாண்டவர்மா என்பவர் குலசேகரர் பரம்பரையில் வந்த திருவாங்கூர் அரசராவார். பத்தொன்பதாம் நூற்றாண்டில் திருவிதாங்கூர் அரசராக விளங்கியவர். கேரள சங்கீதத்தின் சக்கரவர்த்தியாயிருந்த சுவாதி திருநாள் அரசரின் தம்பி இவர். சுவாதி திருநாள் இறந்தபின் அரசரானார். \n"}
{"id": "193639", "url": "https://ta.wikipedia.org/wiki?curid=193639", "title": "பீசாங் கோரேங் (வாழைப்பழக் கொக்கோய்)", "text": "பீசாங் கோரேங் (வாழைப்பழக் கொக்கோய்)\n\nபீசாங் கோரேங் (இந்தோனேசிய / மலேசிய மொழியில் \"வறுத்த வாழை என்று பொருள்.)\" பெரும்பாலும் இந்தோனேசியா, மலேசியா, பிலிப்பைன்ஸ் (இது டகலொக் மொழியில் \"saging pritong\" என்று அழைக்கப்படுகிறது) மற்றும் சிங்கப்பூர் போன்ற நாடுகளில் ஒரு சிற்றுண்டி உணவாக அறியப்படுகின்றது. சிங்கப்பூர் மற்றும் மலேசியா நாட்டின் சில பகுதிகளில் இது \"கோரேங் பீசாங்\" என்றும் அழைக்கப்படுகின்றது. அதன் பொருள் பொறிக்கப்பட்ட வாழைப்பழம்\" என்பதாகும். . இந்தோனேசியா மற்றும் மலேசியாவில் பீசாங் கோரேங் சாலையோர உணவுக்கடைகைகளில் விற்கபடுவதைதான் அதிகம் காணமுடியும்.உயர்விடுதிகளில் விற்கப்படும் பீசாங்க் கோரேங் விட ஒட்டுக்கடைகளில் விற்கப்படும் பீசாங் கோரேங் அதிக சுவை நிறைந்தது என்கின்ற ஒருக் கருத்து அந்நாடுகளில் உள்ள மக்களின் மதில் உள்ளது.\n\nவாழைப்பழங்களை நன்றாக பிசைந்து கோதுமை அல்லது சோள மாவு மற்றும் சீனி கலந்து பிறகு சூடான எண்ணெயில் பொறிக்கப்படுவதன் மூலம் பீசாங் கோரேங் தயாராகின்றது. பெரும்பாலான தெருக்கடைகளில் விற்கப்படும் பீசாங்க் கோரேங் இப்படிதான் செய்யப்படுகின்றது. அதேநேரத்தில் உயர்தர உணவகங்களில் விற்கப்படும் பீசாங்க் கொரேங் சீஸ், ஜாம், பாலாடை , சாக்லேட் என்று பல்வேறு இனிப்பு பொருட்கள் வைத்து பரிமாறப்படுகின்றது.\n\nசூரினாம், மற்றும் நெதர்லாந்து போன்ற நாடுகளிலும் ஒரு சிற்றுண்டி உணவாக \"பாகாபானா\" என்கின்ற பெயரில் பீசாங் கோரேங் அறியப்படுகின்றது.(சூரினாம் மொழியில் சமைக்கப்பட்ட வாழைப்பழம் என்று பொருள்). வாழைப் பழங்களில் பலவகைகள் இருந்தாலும் \"ராஜா பீசாங்\" என்கின்ற வகைதான் பீசாங் கோரேங் செய்வதற்கு அதிகம் பயன்படுத்தப்படுகின்றது.\n\nSection::::தோற்றம்.\nபீசாங் கோரேங் 1511 ஆம் ஆண்டு காலை சிற்றுண்டியாக போர்த்துகீசியர்களால் அறிமுகப்படுத்தப்பட்டது. போர்த்துகீசியர்கள் வருவதற்கு முன் , வாழைப்பழங்கள் சமைத்து சாப்பிடும் வழக்கம் கிடையாது. போர்த்துகீசியர்களே முதன்முதல் மலாய் வகை உணவுகளில் மாவுப் பொருட்களைக் கொண்டு குறிப்பாக பலகாரங்கள் செய்யும் முறையை அறிமுகப்படுத்தினர். ஜப்பான் நாட்டில், தேம்புரா என்கின்ற ஒரு வகை பலகாரம் தோன்றுவதற்கும் மேற்கூறிய நிகழ்வே ஒருக் காரணமாக அமைந்தது.\n\nSection::::இந்தோனேசியாவும் பீசாங்க் கோரேங்கும்.\nஇந்தோனேசியா நாட்டின் ஒவ்வொரு பகுதியில் வெவ்வேறு பெயர்களிலும் பல்வேறு சுவைகளிலும் பீசாங்க் கோராங் கிடைக்கின்றது. எடுத்துக்காட்டாக, பாலி மாநிலத்தில் பீசாங்க் கோரேங் \"கோடோக் கெடா\" என்றழைக்கப்படுகின்றது. அதேவேளையில் மேற்கு ஜாவாவில் \"காவ் கோரேங்\" என்று அழைக்கப்படுன்றது.\n\n\n"}
{"id": "193644", "url": "https://ta.wikipedia.org/wiki?curid=193644", "title": "சத்யம் பறயுன்ன கள்ளன்", "text": "சத்யம் பறயுன்ன கள்ளன்\n\nஹபீப் தன்வர் எழுதிய நாடகம், சரண்தாஸ் சோர் மலையாளத்தில் நாடகமாக எழுதி இட்ட பெயரே சத்யம் பறயுன்ன கள்ளன். திருவனந்தபுரம் அட்சரகலாவில் இந்நாடகத்தை ராஜன் கிழக்கநேலா தயாரித்தார். மீநம்பலம் சந்தோசு இயக்கிய இந்நாடகத்தில் சுனில் பூமடம் கள்ளன் வேடத்தில் நடித்தார். காவாலம் நாராயணபணிக்கர் தயாரித்த பாடல்கள் \n\nராஜஸ்தானி நாடோடி வாய்மொழிக்கதையைத் திருத்தி, ஹபீப் தன்வர் இயக்கிய நாடகமே இது. 1975-இல் தொடங்கப்பட்டது இந்தியாவில் ஆயிரத்திற்கும் அதிகமான முறை திரையிடப்பட்டது.\n"}
{"id": "193645", "url": "https://ta.wikipedia.org/wiki?curid=193645", "title": "கேளி", "text": "கேளி\n\nகேளி ஜான்பாலின் திரைக்கதையில் பரதன் இயக்கி, 1991-ல் வெளியான மலையாளத் திரைப்படம்.\n\n\n"}
{"id": "193650", "url": "https://ta.wikipedia.org/wiki?curid=193650", "title": "ஒரே தூவல் பட்சிகள்", "text": "ஒரே தூவல் பட்சிகள்\n\nஒரே தூவல் பட்சிகள் என்பது சிந்த ரவி இயக்கத்தில் 1988 இல் வெளியான மலையாள திரைப்படம். பாலன் கே. நாயர், டோம் ஆள்ட்டர், நிலம்பூர் பாலன் ஆகியோர் முதன்மை வேடங்களில் நடித்துள்ளனர். இசையமைப்பாளராக ஜி. அரவிந்தன் பணியாற்றியுள்ளார். பாடல்களை எம். பி. ஸ்ரீநிவாசன் எழுதியுள்ளார். சிறந்த திரைப்படத்திற்கான விருதினையும் இப்படம் பெற்றுள்ளது.\n\n\nSection::::விருதுகள்.\nகேரள சமஸ்தான திரைப்பட விருதுகள்;\n"}
{"id": "193667", "url": "https://ta.wikipedia.org/wiki?curid=193667", "title": "பர்லோ (ஐக்கிய அமெரிக்கா)", "text": "பர்லோ (ஐக்கிய அமெரிக்கா)\n\nஐக்கிய அமெரிக்காவில் தங்களது பொருளாதார நிலை அல்லது நாட்டின் பொருளாதார நிலை போன்ற சிறப்புக் காரணங்களுக்காக நிறுவனங்கள் ஊழியர்களுக்கு தற்காலிகமாக ஊதியமில்லா விடுப்புத் தருவது பர்லோ ( \"furlough\" ; டச்சு மொழியிலிருந்து: \"verlof\", \"leave of absence\") என்று அழைக்கப்படுகிறது. இத்தகைய தானாக இயல்கின்ற விடுப்புக்கள் குறைந்த காலத்திற்கோ நெடுங்காலத்திற்கோ இருக்கலாம். இவ்வாறு பாதிக்கப்பட்ட ஊழியர்கள் தற்காலிகமாக வேறு வேலை தேடுவதும் உண்டு.\n\nSection::::கூட்டரசு.\nஐக்கிய அமெரிக்காவில் கூட்டரசுப் பணியாளர்களுக்கான பர்லோக்கள் திடீரென்றும் உடனடியாகவும் நேர்வதுண்டு. பெப்ரவரி 2010இல் இவ்வாறான ஓர் நிகழ்வு ஏற்பட்டது. அந்த ஆண்டில் மேலவையின் ஒற்றை மறுப்பினால் நெருக்கடி நிதி முறைமைகள் பின்பற்ற வேண்டியதாயிற்று. இதனால் போக்குவரத்துத் துறையின் 2000 கூட்டரசுப் பணியாளர்கள் உடனடியாக மார்ச்சு 1, 2010 முதல் பர்லோவில் செல்ல வேண்டியதாயிற்று. ஐக்கிய அமெரிக்காவின் நெடுங்கால மூடுதல் திசம்பர் 16, 1995 முதல் சனவரி 6, 1996 வரை நடந்தது. இந்தக் காலத்தில் இன்றியமையாது எனப்படாத சேவைகள் முடங்கின; தேசிய நல கழகம், ஐக்கிய அமெரிக்கா, நுழைவாணை மற்றும் கடவுச்சீட்டு செயல்பாடு, பூங்காக்கள், மற்றும் பிற சேவைகள் மூடப்பட்டன.\n\n2011ஆம் ஆண்டிலும் வான்வழிப் போக்குவரத்து நிர்வாகத்திற்கான வரவுசெலவுத் திட்டத்தை நாடாளுமன்றம் ஏற்காததால் சூலை 22, 2011 முதல் 4000 பணியாட்கள் பர்லோவில் செல்ல வேண்டியதாயிற்று. \n\nஇந்நிலை மீண்டும் அக்டோபர் 1, 2013 அன்று எழுந்துள்ளது.\n"}
{"id": "193676", "url": "https://ta.wikipedia.org/wiki?curid=193676", "title": "முதலமைச்சர் (இலங்கை)", "text": "முதலமைச்சர் (இலங்கை)\n\nஇலங்கையில் முதலமைச்சர் (\"Chief Minister\") எனப்படுபவர் மாகாண மட்டத்தில் அமைந்த உள்ளூராட்சியின் தலைவராகத் தெரிவு செய்யப்படுபவரைக் குறிக்கும். மாகாண சபையின் ஆட்சிக்குட்பட்ட நிறைவேற்று அதிகாரங்களை இவர் கொண்டிருப்பார். மாகாண சபையில் அதிக இடங்களைக் கொண்டிருக்கும் கட்சி அல்லது அரசியல் கூட்டணியின் உறுப்பினர்கள் முதலமைச்சரைத் தேர்ந்தெடுப்பர். மாகாண சபையின் ஆறு ஆண்டுகால ஆட்சிக் காலத்திற்கு இவர் பதவியில் இருக்கலாம். மாகாண ஆளுநர் குறிப்பிட்ட மாகாணத்தின் தலைவராக இருப்பார், ஆனால் அவர் பொதுவாக சம்பிரதாயபூர்வப் பணிகளிலேயே ஈடுபடுவார்.\n\nஇலங்கையின் ஒன்பது மாகாணங்களுக்கும் ஒன்பது முதலமைச்சர்கள் பதவியில் உள்ளனர்.\n\n\n"}
{"id": "193680", "url": "https://ta.wikipedia.org/wiki?curid=193680", "title": "ஐந்து மாநில சட்டமன்றத் தேர்தல், 2013", "text": "ஐந்து மாநில சட்டமன்றத் தேர்தல், 2013\n\n2013 ஐந்து மாநில சட்டமன்ற தேர்தல் என்பது தில்லி, மத்தியப் பிரதேசம், சத்தீசுகர், மிசோரம், இராச்சசுத்தான் ஆகிய மாநிலங்களுக்கு நவம்பர் மற்றும் டிசம்பர் மாதங்களில் தேர்தல் நடைபெறுவதை குறிக்கும். இதற்கான அறிவிப்பை இந்தியத் தேர்தல் ஆணையம் அறிவித்துள்ளது. .சட்டிசுகர் மாநிலத்திற்கு இரண்டு கட்டங்களாக தேர்தல் நடைபெறும் என்றும் மற்ற நான்கு மாநிலங்களுக்கு ஒரே கட்டத்தில் தேர்தல் நடைபெறும் , அனைத்து மாநிலங்களின் வாக்கு எண்ணிக்கை டிசம்பர் 8 அன்று நடைபெறும் என்றும் தேர்தல் ஆணையம் அறிவித்துள்ளது.\n\nஇத்தேர்தலிலேயே முதன் முறையாக வாக்காளர்களுக்கு எந்த வேட்பாளருக்கும் வாக்கு இல்லை என்னும் தெரிவு இடம்பெறுகிறது. இத்தேர்தலில் ஐந்து மாநிலங்களிலும் 630 சட்டமன்ற தொகுதிகளும் 11 கோடி வாக்காளர்களும் உள்ளனர் என்று தேர்தல் ஆணையர் சம்பத்து கூறியுள்ளார். 1,30,000 வாக்குச்சாவடிகள் இத்தேர்தலில் பயன்படும் என்றும் தேர்தல் ஆணையம் கூறியுள்ளது. \n\nமிசோரம் மாநில தேர்தலை தேர்தல் ஆணையம் டிசம்பர் 4க்கு பதில் நவம்பர் 25க்கு நகர்த்தியுள்ளது. தேர்தல் முடிவுகள் ஒரு நாள் தாமதமாக டிசம்பர் 9 அன்று வெளிவரும்.\n\nஏற்காடு சட்டமன்றத்திற்கான இடைத்தேர்தல் டிசம்பர் 4 அன்று நடைபெறும். அதிமுகவின் சார்பில் பெ. சரோசாவும் திமுகவின் சார்பில் மாறனும் போட்டியிடுகிறார்கள்.\n\nகுசராத் மாநில சூரத் மேற்கு சட்டமன்றத்திற்கான இடைத்தேர்தல் டிசம்பர் 4 அன்று நடைபெறும். அருணாச்சலப்பிரதேசத்தின் டம்பக் சட்டமன்றத்திற்கான இடைத்தேர்தல் அக்டோபர் 31 அன்றும் வாக்கு எண்ணிக்கை நவம்பர் 4 அன்றும் நடைபெறும்\n"}
{"id": "193682", "url": "https://ta.wikipedia.org/wiki?curid=193682", "title": "இசங்கு", "text": "இசங்கு\n\nஇசங்கு (\"Azima tetracantha\"; \"Monetia barlerioides\") என்பது சல்வடோராசியா குடும்பத்தைச் சேர்ந்த ஒரு தாவரம் ஆகும். இது மூலிகையாகப் பயன்படுகிறது. இதன் இலை, வேர், பட்டை முதலியன மூச்சு, தோல் நோய்களைக் குணமாக்கப் பயன்படுகின்றன. இதனை இயங்கு, குண்டலி, கோல், மீச்செங்கன், முள்சங்கு என்ற பெயர்களிலும் அழைக்கின்றனர். \n\n"}
{"id": "193686", "url": "https://ta.wikipedia.org/wiki?curid=193686", "title": "சி. சே. மார்ட்டின்", "text": "சி. சே. மார்ட்டின்\n\nசிரிலஸ் சேவியர் மார்ட்டின் (\"Cyrillus Xavier Martyn\", பிறப்பு: 14 மார்ச் 1908) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார்.\n\nமார்ட்டின் இலங்கைத் தமிழரசுக் கட்சியின் வேட்பாளராக யாழ்ப்பாணத் தொகுதியில் 1965 நாடாளுமன்றத் தேர்தலில் போட்டியிட்டு அகில இலங்கைத் தமிழ்க் காங்கிரஸ் தலைவர் ஜி. ஜி. பொன்னம்பலத்திடம் தோற்றார். அதன் பின்னர் 1970 தேர்தலில் மீண்டும் தமிழரசுக் கட்சியின் வேட்பாளராகப் போட்டியிட்டு 56 அதிகப்படியான வாக்குகளால் வெற்றி பெற்று நாடாளுமன்றம் சென்றார். இலங்கையில் புதிய குடியரசு அரசியலமைப்புக்கு ஆதரவாக நாடாளுமன்றத்தில் வாக்களித்தமைக்காக மார்ட்டின் 1971 ஆம் ஆண்டில் கட்சியில் இருந்து வெளியேற்றப்பட்டார். \n\nமார்ட்டின் 1977 தேர்தலில் சுயேட்சை வேட்பாளராகப் போட்டியிட்டு 900 வாக்குகளை மட்டும் பெற்றுத் தோல்வியடைந்தார். மார்ட்டின் உரோமன் கத்தோலிக்க மதத்தவர் ஆவார்.\n"}
{"id": "193688", "url": "https://ta.wikipedia.org/wiki?curid=193688", "title": "நோட்டா", "text": "நோட்டா\n\nநோட்டா (\"None of the Above - NOTA\";) \"அனைவருக்கும் எதிரான வாக்கு\" என்று பொருள். இந்திய அரசியல் அமைப்புச் சட்டத்தில் மக்கள் அனைவருக்குமான உரிமையே இந்த \"நோட்டா பொத்தான்\" என்பதாகும். எந்த ஒரு வேட்பாளருக்கும் வாக்களிக்க விரும்பாத எந்த ஒரு இந்தியரும் இந்தப் பொத்தானை அழுத்துவதின் மூலம் அந்தத் தொகுதியில் நிற்கும் வேட்பாளரை \"தான் வெறுக்கிறேன்\" என்று அர்த்தம் கொள்ளப்படும். இச்சட்டம் உச்ச நீதிமன்றம் செப்டம்பர் 27 ஆம் தேதி அளித்த தீர்ப்பின்படி, இப்பொத்தான் வாக்கு இயந்திரத்தில் பொருத்தப்பட்டுள்ளதாக தேர்தல் அலுவலகம் தெரிவித்துள்ளது. வாக்குப் பதிவு இயந்திரத்தில் இந்தப் பொத்தானானது ஆகக்கடைசியில் கீழே அமைந்திருக்கும்.\n\nSection::::நடைமுறை.\nநவம்பர் 11 முதல் டிசம்பர் 4 வரை நடைபெற்ற டெல்லி, சத்தீஸ்கர், மத்திய பிரதேசம், ராஜஸ்தான், மிசோரம் உள்பட 5 மாநிலங்களுக்கான சட்டப்பேரவைத் தேர்தலில் இந்தியாவிலேயே முதன் முறையாக இம்முறை பயன்படுத்தப்பட்டது \n\nSection::::தமிழகத்தில் முதன்முறையாக.\nஇந்த வசதி தமிழகத்தில் முதன் முறையாக ஏற்காடு இடைத்தேர்தலில் அறிமுகப்படுத்தப்பட்டது. நோட்டா பொத்தான் இளஞ்சிவப்பு நிறத்தில் இருக்கும்.\nSection::::இந்தியப் பொதுத் தேர்தல், 2014.\n2014இல் இந்தியாவில் நடைபெற்ற இந்தியாவின் 16வது மக்களவைக்கான பொதுத் தேர்தலில் 543 தொகுதிகளின் மொத்த வாக்குகளில் 1.1 % (59,97,054) நோட்டா வாக்குகள் பதிவாகியது.\n\nதமிழ்நாட்டில் 39 தொகுதிகளின் மொத்த வாக்குகளில் 1.4 சதவீதம் (5,82,062) நோட்டா வாக்குகள் பதிவாகியது.\n\nஇந்திய அளவில் அதிகபட்சமாக தமிழ்நாட்டில் நீலகிரி மக்களவைத் தொகுதியில் 45,559 நோட்டா வாக்குகள் பதிவாகியது.\n"}
{"id": "193689", "url": "https://ta.wikipedia.org/wiki?curid=193689", "title": "ஆசிரியர் பண் (இலங்கை)", "text": "ஆசிரியர் பண் (இலங்கை)\n\nஇலங்கையில் ஆசிரியர் பண் ஆசிரியர் நாளான அக்டோபர் 6 ஆம் நாள் அன்று ஆண்டு தோறும் பாடசாலைகளில் ஆசிரியர்களால் மாணவர்களை நோக்கி பாடப்படுவது வழமை. இப்பாடல் முத்து முத்தான சித்திரங்கள் என ஆரம்பிக்கிறது. இப்பாடலில் ஆசிரியர்களின் பணி மற்றும் கடமை பற்றியும் எடுத்துரைக்கிறது.\n\nSection::::ஆசிரியர் பண்.\nஇலங்கையில் தமிழ்மொழி மூலம் தேசிய ரீதியாக பாடப்படும் ஆசிரியர் கீதம்:\n"}
{"id": "193692", "url": "https://ta.wikipedia.org/wiki?curid=193692", "title": "வெ. யோகேசுவரன்", "text": "வெ. யோகேசுவரன்\n\nவெற்றிவேலு யோகேஸ்வரன் (\"Vettivelu Yogeswaran\", 5 பெப்ரவரி 1934 - 13 சுலை 1989) இலங்கைத் தமிழ் அரசியல்வாதியும், முன்னாள் நாடாளுமன்ற உறுப்பினரும் ஆவார். யோகேஸ்வரன் விடுதலைப் புலிகளால் கொழும்பில் சுட்டுக் கொல்லப்பட்டார்.\n\nSection::::ஆரம்ப வாழ்க்கை.\nயோகேஸ்வரன் இலங்கையின் யாழ்ப்பாணத்தைச் சேர்ந்த மருத்துவர் எஸ். ஏ. வெற்றிவேலு, பராசக்தி ஆகியோரின் மகன் ஆவார். இவர் யாழ்ப்பாணம் பரி. யோவான் கல்லூரி, யாழ் சம்பத்தரிசியார் கல்லூரி ஆகியவற்றில் கல்வி கற்றார். பின்னர் ஐக்கிய இராச்சியம் சென்று சட்டம் பயின்றார். பிரித்தானியாவில் படித்த போது அவர் மாணவர்களுக்கான தேசிய ஒன்றியம், இனவொதுக்கலுக்கு எதிரான முன்னணி போன்ற அமைப்புகளில் உறுப்பினராக இருந்தார். வெளிநாட்டு இலங்கைத் தமிழர் முன்னணியின் ஐக்கிய இராச்சியக் கிளையின் தலைவராகவும் பணியாற்றினார். சட்டக் கல்வியை முடித்து விட்டு நாடு திரும்பிய இவர் யாழ்ப்பாணத்தில் வழக்கறிஞராகப் பணியாற்றினார்.\n\nயோகேஸ்வரன் சரோஜினி பொன்னம்பலம் என்பவரைத் திருமணம் புரிந்தார்.\n\nSection::::அரசியலில்.\nதமிழர் விடுதலைக் கூட்டணியின் தீவிர ஆதரவாளரான யோகேஸ்வரன் கட்சியின் செயல் குழுவில் இணைந்து இளைஞர் விவகாரங்களுக்குப் பொறுப்பாக இருந்தார். யாழ்ப்பாணத் தொகுதியில் 1977 நாடாளுமன்றத் தேர்தலில் போட்டியிட்டு 6,291 அதிகப்படியான வாக்குகளால் சுயேட்சையாகப் போட்டியிட்ட குமார் பொன்னம்பலத்தை வென்று நாடாளுமன்றம் சென்றார்.\n\n1981 சூன் 1 இல் சிங்களக் காவல்துறை, மற்றும் கும்பலால் யாழ் பொது நூலகம் எரிக்கப்பட்ட போது யோகேஸ்வரனின் இருப்பிடமும் எரிக்கப்பட்டது. யோகேஸ்வரனும் அவரது மனைவியும் பின் சுவரால் குதித்து வெளியேறி தப்பினர்.\n\nஇலங்கைத் தமிழ்ப் போராளிகளின் அழுத்தத்தாலும், தமிழ் ஈழத்துக்கு ஆதரவளிப்பதில்லை என நாடாளுமன்றத்தில் சத்தியப்பிரமாணம் எடுப்பதற்கான ஆறாம் திருத்தச் சட்டமூலத்துக்கு எதிர்ப்புத் தெரிவித்தும், கருப்பு சூலை வன்முறைகளில் சிங்கள காடையர்களினால் 3,000 தமிழ் மக்கள் கொல்லப்பட்டமைக்கு எதிர்ப்புத் தெரிவித்தும், அனைத்து தமிழர் விடுதலைக் கூட்டணி உறுப்பினர்களும் 1983 முதல் நாடாளுமன்றத்தை ஒன்றியொதுக்கல் செய்தார்கள். மூன்று மாதங்கள் நாடாளுமன்றத்துக்குச் சமூகமளிக்காத நிலையில், 1983 அக்டோபர் 22 இல் வி. யோகேஸ்வரன் யாழ்ப்பாணத் தொகுதிக்கான நாடாளுமன்ற இருக்கைகயை இழந்தார்.\n\nயோகேஸ்வரனும் அவரது குடும்பமும் தமிழ்நாட்டிற்குத் தப்பிச் சென்று சென்னையில் வாழ்ந்து வந்தனர். தமிழீழ விடுதலைப் புலிகள் தமிழர் விடுதலைக் கூட்டணி உறுப்பினர்களுக்கு அச்சுறுத்தல் விடுத்திருந்த போதிலுய்ம் யோகேஸ்வரன் நாடு திரும்பினார். 1987 சூலையில் இந்திய அமைதி காக்கும் படையினர் யாழ்ப்பாணம் வரும் வரையில் புலிகள் அவரை வீட்டுக் காவலில் வைத்திருந்தனர். 1988 ஆரம்பத்தில் யோகேஸ்வரனும் மனைவியும் கொழும்பு சென்று கறுவாத் தோட்டப் பகுதியில் அமைந்துள்ள ஒரு வீட்டில் தமிழர் விடுதலைக் கூட்டணியின் ஏனைய தலைவர்களான அப்பாப்பிள்ளை அமிர்தலிங்கம், மு. சிவசிதம்பரம், மாவை சேனாதிராஜா ஆகியோருடன் சேர்ந்து வாழ்ந்து வந்தனர்.\n\nSection::::படுகொலை.\nதமிழர்களை ஒற்றுமைப் படுத்தும் நடவடிக்கையில் ஈடுபட்ட யோகேஸ்வரன் விடுதலைப் புலிகளுடன் தொடர்புகளை ஏற்படுத்தி பலமுறை அவர்களைச் சந்தித்துப் பேச்சுக்களில் ஈடுபட்டார். அவ்வாறான ஒரு சந்திப்பு 1989 சூலை 13 ஆம் நாள் அவரது இல்லத்தில் ஏற்பாடு செய்யப்பட்டது. விடுதலைப் புலிகளின் பிரதிநிதிகள் பீட்டர் அலோசியசு லியோன், விசு (இராசையா அரவிந்தராஜா), சிவகுமார் ஆகியோர் அன்று யோகேஸ்வரனின் இல்லத்திற்கு வந்தனர். சிவகுமார் வீட்டிற்கு வெளியே காத்திருக்க ஏனைய இருவரும் உள்ளே சென்று முதலாம் மாடியிலிருந்த யோகேஸ்வரனின் இல்லத்தில் அவரையும், அமிர்தலிங்கம், சிவசிதம்பரம் ஆகியோரையும் சந்தித்தனர். பேச்சுக்களின் இடையில் விசு என்பவர் தனது கைத்துப்பாக்குயால் அமிர்தலிங்கத்தின் தலையிலும், மார்பிலும் சுட்டார். இதனை அடுத்து யோகேஸ்வரன் எழுந்து நிற்கவே அவரையும் அவர்கள் சுட்டனர். இவர்களின் மெய்ப்பாதுகாவலர் உடனடியாக விரைந்து கொலையாளிகளை நோக்கிச் சுட்டனர். அவர்கள் திருப்பிச் சுட்டதில் சிவசிதம்பரத்திற்கு தோளில் காயமடைந்தார். கொலையாளிகள் காயத்துடன் அங்கிருந்து தப்பி ஓடினர். சிவகுமாரும் சூட்டுக் காயத்திற்கு உள்ளானார். இவர் பின்னர் இறந்தார். அமைர்தலிங்கம், யோகேஸ்வரன் ஆகியோர் இறக்க, சிவசிதம்பரம் காயங்களுடன் உயிர் தப்பினார். விடுதலைப் புலிகள் இக்கொலையைத் தொடக்கத்தில் மறுத்திருந்தாலும், பின்னர் அதற்குப் பொறுப்பேற்ரனர்.\n\nயோகேஸ்வரனின் மனைவி சரோஜினி பின்னர் யாழ்ப்பாண நகர முதல்வராகப் பணியாற்றினார். இவரும் பின்னர் விடுதலைப் புலிகளால் சுட்டுக் கொலப்பட்டார்.\n"}
{"id": "193696", "url": "https://ta.wikipedia.org/wiki?curid=193696", "title": "முக்காலி", "text": "முக்காலி\n\nமுக்காலி என்பது மூன்று கால்கள் உள்ள இருக்கை ஆகும். இது வீட்டு உபயோகப் பொருட்களில் ஒன்றாகும். இது தற்போது அதிகம் பயன்படுத்தப் படுவதில்லை. பெரும்பாலான முக்காலிகள் மரத்தால் செய்யப்பட்டவையாக இருப்பினும் பித்தளை, வெள்ளி போன்ற உலோகங்களில் செய்யப்பட்ட முக்காலிகளும் உள்ளன. உலோகத்தால் செய்யப்பட்ட முக்காலிகள் விசேட காலங்களில் (பூசை, திருமணம்) தற்காலத்திலும் சில இடங்களில் பயன்படுத்தப்பட்டு வருகின்றன. \n\n"}
{"id": "193697", "url": "https://ta.wikipedia.org/wiki?curid=193697", "title": "சேது லட்சுமி பாயி", "text": "சேது லட்சுமி பாயி\n\nதிருவிதாங்கூரில், சேரர் வம்சமான குலசேகரர் எனும் பரம்பரையில் தோன்றிய அரசி சேது லட்சுமி பாயி. இவர் 1924 முதல் 1931 வரை ஆட்சியிலில் இருந்தார். மூலம் திருநாள் ராமவர்மாவின் (1885-1924) மரணம் மூலம் இவர் ஆட்சி அதிகாரமேற்றார்.\n\n"}
{"id": "193700", "url": "https://ta.wikipedia.org/wiki?curid=193700", "title": "வராகி அம்மன்", "text": "வராகி அம்மன்\n\nஅம்மனின் காவல் தெய்வமாகவும், சப்தகன்னியரில் ஒருவராகவும் அறியப்படுகிறார். \n\nSection::::தோற்றம்.\nவராகி திருமாலின் வராக அம்சமாவார். இவர் வராகமெனும் பன்றி முகமும், எட்டு கரங்களையும் உடையவர். பின் இரு கரங்களில் தண்டத்தினையும், கலப்பையையும் கொண்டவராவார். இவர் கருப்பு நிற ஆடையுடுத்தி சிம்மம் வாகனத்தில் அமர்ந்திருக்கிறார்.\n\nSection::::எட்டு வராகிகள்.\nமகா வராகி, ஆதி வராகி, ஸ்வப்னவராகி, லகு வராகி, உன்மத்த வராகி, சிம்ஹாருடா வராகி, மகிஷாருடா வராகி, அச்வாருடா வராகி என்போர் எட்டு வராகிகள் (அஷ்டவராகி) என்று அழைக்கப்படுகிறார்கள்.\n\nSection::::கோயில்.\nதஞ்சை பெரிய கோயிலில் மஹாவராகி அம்மன் என தனி சன்னதியாக உள்ளது.\n\n"}
{"id": "193705", "url": "https://ta.wikipedia.org/wiki?curid=193705", "title": "சீடை", "text": "சீடை\n\nஅரிசிமாவைக் கொண்டு உண்டாக்கப்படும் ஒரு பலகாரமே சீடை. வெல்ல சீடை, உப்பு சீடை என்ற வகைகளும் உண்டு. கிருஷ்ண ஜெயந்தி நாளன்று செய்வர். கண்ணனுக்கு பிடித்த பலகாரம் எனவும் கூறுவர்.\n\nSection::::தயாரிக்கும் விதம்.\nசீடை செய்வதற்கு அரிசிமாவும், உழுந்து மாவும் தேங்காயும் சீரகமும் எள்ளும் உப்பும் தேவைப்படுகின்றன. அரிசிமாவுடன், குறைந்தளவு உளுந்து மாவு, சிறிது வெண்ணெய், சிறிதளவு வெள்ளை எள் சேர்த்து கலக்கவும். சிறிதளவு தேங்காய்த் துறுவலை அரைத்து பின்னர் கலக்கவும். தேவையான அளவு தண்ணீர், பெருங்காயம், உப்பு சேர்த்து, கெட்டியான மாவாக பிசையவும். பிசைந்த மாவை, தேங்காய் எண்ணெய் தொட்டு, சிறு சிறு உருண்டைகளாக உருட்டி, வாணலியில் மிதமான தீயில் பொறித்து எடுக்கவும்.\n\n"}
{"id": "193707", "url": "https://ta.wikipedia.org/wiki?curid=193707", "title": "இடுக்கி கோல்டு", "text": "இடுக்கி கோல்டு\n\nசந்தோஷ் எச்சிக்கானம் எழுதிய இடுக்கி கோல்டு என்ற கதையை திரைப்படமாக இயக்கினார் ஆஷிக் அபு. 2013 இல் வெளியான மலையாளத் திரைப்படம் இது.பாபு ஆன்றணி, விஜயராகவன், பிரதாப் போத்தன், மணியன்பிள்ளை ராஜு, ரவீந்திரன் ஆகியோர் முக்கியக் கதாபாத்திரங்களில் நடித்துள்ளனர்..\n\n"}
{"id": "193708", "url": "https://ta.wikipedia.org/wiki?curid=193708", "title": "ராஜ ராஜேஸ்வரி அம்மன்", "text": "ராஜ ராஜேஸ்வரி அம்மன்\n\nராஜ ராஜேஸ்வரி அம்மன் இந்து சமய பெண் கடவுள்களில் ஒருவராவார். இவரை கௌமாரி என்றும் அழைக்கின்றனர். \n\nSection::::உருவம்.\nஇவர் கைகளில் சூலம், வில், கசை, அங்குசம் போன்ற ஆயுதங்களை தாங்கியும், பிறையை தலையில் தரித்தும் இருக்கிறார். \n\n\n"}
{"id": "193709", "url": "https://ta.wikipedia.org/wiki?curid=193709", "title": "உலக வசிப்பிட நாள்", "text": "உலக வசிப்பிட நாள்\n\nஉலக வசிப்பிட நாள் (\"World habitat day\") என்பது ஒவ்வோர் ஆண்டும் அக்டோபர் மாதத்தின் முதல் திங்கட்கிழமை உலகம் முழுவதும் கடைப்பிடிக்கப்படும் ஒரு நிகழ்வாகும். இந்நாள் ஐக்கிய நாடுகள் அவையினால் சிறப்பு நாளாக அறிவிக்கப்பட்டு முதன் முதலாக 1986 ஆம் ஆண்டில் கடைப்பிடிக்கப்பட்டது. இந்நாளின் நோக்கம் நமது நகரங்களில் அடிப்படை மனித உரிமைகளுடன் போதுமான தங்குமிட வசதிகளை ஏற்படுத்திக் கொடுப்பதன் முக்கியத்துவத்தை வலியுறுத்துவதாகும். வாழ்விடத்தின் அவசியம் குறித்து எதிர்காலத் தலைமுறையினருக்கு ஞாபகப்படுத்தும் கூட்டுப் பொறுப்பையும் இது வலியுறுத்துகிறது.\n\n"}
{"id": "193710", "url": "https://ta.wikipedia.org/wiki?curid=193710", "title": "படிநிலைச் சார்பு", "text": "படிநிலைச் சார்பு\n\nகணிதத்தில் மெய்யெண்களின் மீது வரையறுக்கப்பட்ட ஒரு சார்பினை, இடைவெளிகளின் சுட்டுச் சார்புகளின் முடிவுறு நேரியல் சேர்வாக எழுத முடியுமானால் அச்சார்பு படிநிலைச் சார்பு (\"step function\") என அழைக்கப்படுகிறது. இச்சார்பு படிக்கட்டுச் சார்பு (\"staircase function\") என்றும் அழைக்கப்படுகிறது. முடிவுறு துண்டுகளைக் கொண்ட துண்டுவாரி மாறிலிச் சார்பாகவும் ஒரு படிநிலைச் சார்பினைக் கருதலாம். \nSection::::வரையறை.\nformula_1 என்ற சார்பு கீழ்க்காணுமாறு எழுதக் கூடியதானால் அது ஒரு படிநிலைச் சார்பாக இருக்கும்.\n\nஇந்த வரையறையில் காணும் இடைவெளிகளை formula_10 பின்வரும் பண்புகளைக் கொண்டவையாய்க் கொள்ளலாம்: \n\n\nஇவ்விரு பண்புகளைக் கொண்ட இடைவெளிகளாக இல்லாமல் இருந்தாலும் நாம் வேறுசில இடைவெளிகளை இணைத்துக் கொள்வதன் மூலம் இவை உண்மையாக இருக்குமாறு செய்து கொள்ளலாம். \n\nஎடுத்துக்காட்டு: \n\n\n\n\n\nSection::::பண்புகள்.\nமேலே தரப்பட்ட படிநிலைச் சார்பின் வரையறையில், இடைவெளிகள் formula_10 formula_18 எல்லாம் ஒன்றுக்கொன்று சேர்ப்பில்லாக் கணங்களாகவும் அவற்றின் மொத்த ஒன்றிப்பும் முழு மெய்யெண் கோடாகவும் இருந்தால்,\n\n"}
{"id": "193712", "url": "https://ta.wikipedia.org/wiki?curid=193712", "title": "ஆட்கொல்லி (புதினம்)", "text": "ஆட்கொல்லி (புதினம்)\n\nஆட்கொல்லி () புதினம் க. நா. சுப்ரமணியத்தால் எழுதப்பெற்றதாகும்.\n\nSection::::வெளியீடு.\nஆட்கொல்லி, 1952ல் க. நா. சுவால் எழுதப்பட்டது. இது வாராவாரம் தொடராக சென்னை வானொலியில் டி. என். விசுவநாதன் என்பவரால் வாசிக்கப்பட்டது. பின்னர் கலைமகள் காரியாலயத்தால் நூலாக வெளியிடப்பட்டது. நீண்ட இடைவெளிக்குப்பின் நற்றிணைப் பதிப்பகத்தால் மீண்டும் வெளியிடப்பட்டுள்ளது\n\nSection::::கரு.\nஆட்கொல்லி என்று க. நா. சு சொல்வது பணத்தைத்தான். பணம் சேர்க்கும் மனமோ இயல்போ இல்லாத ராஜா என்பவர் தான் சிறுவயதில் தங்கி வாழ்ந்த தன் மாமா வீட்டு நினைவுகளைச் சொல்கிறார். மாமா வெங்கடாசலமும் அவர் மனைவியும் பணம் ஈட்டுவதை மட்டுமே குறியாகக் கொண்டவர்கள். எவருக்கும் எதுவும் செய்வதில்லை. எல்லாவற்றுக்கும் கணக்கு வைத்திருக்கிறார்கள். ஆனால் அதன் விளைவாக மனித உறவுகளையே இழந்து விடுகிறார்கள்\n\nSection::::வெளி இணைப்புகள்.\nகந்தாடை நாராயணசாமி ஐயர் சுப்பிரமணியம் பற்றிய குறிப்புரை\n"}
{"id": "193713", "url": "https://ta.wikipedia.org/wiki?curid=193713", "title": "சர்மாவின் உயில் புதினம்", "text": "சர்மாவின் உயில் புதினம்\n\nசர்மாவின் உயில் என்பது க.நா.சு[கந்தாடை நாராயண சாமி சுப்ரமணியம்] எழுதிய முதல் நாவல். இது 1938ல் எழுதப்பட்டது. \n\nSection::::வெளியீடு.\n1938ல் செலத்தில் ஒரு விடுதியில் தங்கியிருந்து இதை எழுதிவிட்டதாக அவர் இந்நூலின் முன்னுரையில் குறிப்பிடுகிறார். முதலில் கலைமகள் காரியாலயம் வெளியீடாக வந்தது. நீண்ட இடைவெளிக்குப்பின் நற்றிணை வெளியீடாக வந்துள்ளது\n\nSection::::கரு.\nசிறுவயதிலேயே ஊரைவிட்டு ஓடிப்போய் கல்கத்தாவில் வாழும் கிருஷ்ணசாமி சர்மா என்பவர் எழுதும் உயிலின் கதை இது. அவர் மிகப்பெரிய சோதிடர். தன் குடும்பத்தின் மொத்த எதிர்காலத்தையும் அந்த உயிலில் கணிக்கிறார். அது அவரது அண்ணன் மகனான சிவராமன் என்ற எழுத்தாளனின் வாழ்க்கையை எப்படி மாற்றுகிறது என்பதே இதன் கதை. இதன் வழியாக க.நா.சு பிராமணக்குடும்பம் ஒன்று சென்றநூற்றாண்டில் எப்படி வாழ்க்கையை மெல்ல மாற்றிக்கொண்டது என்பதைக் காட்டுகிறார். மரணங்களும் பிர்சவங்களும் தொடர்ந்து நிகழும் வாழ்க்கையை எதிர்கொள்ளும் அக்கா என்ற பாட்டியின் சித்திரம் முக்கியமானதாக விமர்சகர்களால் குறிப்பிடப்படுகிறது.\n"}
{"id": "193715", "url": "https://ta.wikipedia.org/wiki?curid=193715", "title": "துந்தி", "text": "துந்தி\n\nதுந்தி என்பது ஒரு கன்னட நாவல். இதை யோகேசு மாஸ்டர் என்பவர் எழுதினார். இதில் இந்துக் கடவுளான விநாயகரை இழிவுபடுத்தி எழுதியதால் இது தடை செய்யப்பட்டது. யோகேசை காவலர் சிறைபிடித்தனர் \n\nSection::::உள்ளடக்கம்.\nகணபதி என்னும் புராண கதாபாத்திரத்தை இழிவுபடுத்தி கதை எழுதப்பட்டது. \nகணங்களுடைய பதியான கணபதி, ஒரு ஆதிவாசி. இவர் எங்ஙனம் கணங்களுடைய பதியாக இருக்க முடியும் எனவு, எப்படி தெய்வமாவார் எனவும் இழிவுபடுத்தி இந்நூலில் கூறப்பட்டுள்ளது.\n\nSection::::சிறைபிடிப்பு.\nஇந்த நாவலில் கணபதியையும் பார்வதியையும் மோசமானரீதியில் சித்தரித்திருப்பது கண்டு இந்து சங்கங்கள் கோபமடைந்து, தடை செய்யக் கோரியதைத் தொடர்ந்து, இவர் கைது செய்யப்பட்டார்.\n"}
{"id": "193717", "url": "https://ta.wikipedia.org/wiki?curid=193717", "title": "பத்துக்குடி", "text": "பத்துக்குடி\n\nகேரளத்தின் பாலக்காடு மாவட்டத்தில் வாழும் சிறுசமுதாயக் குழுவே பத்துக்குடி. இவர்கள் வாத்தியார், பணிக்கர் , மூத்தோட்டி, செட்டி, மன்னாடி எனும் ஐந்து உட்பிரிவுகளில் அறியப்படுகின்றனர். இவர்கள் காவேரிபூம்பட்டணத்தில் இருந்து நூற்றாண்டுகளுக்கு முன்பு பாலக்காட்டில் குடியேறியோர் ஆவர். திருஞானசம்பந்தரின் வம்சமான இந்த சமூகம் செந்தமிழ், சமசுகிருதம் ஆகிய மொழிகளைக் கற்றறிந்தோர் ஆவர்.\n"}
{"id": "193718", "url": "https://ta.wikipedia.org/wiki?curid=193718", "title": "காலனியம் ஆய்வுநூல்", "text": "காலனியம் ஆய்வுநூல்\n\nகாலனியம் என்பது இந்தியாவை பிரித்தானியர் ஆட்சிசெய்த காலகட்டத்தைப்பற்றிய மார்க்ஸிய ஆய்வுநோக்கிலான நூல். அரசியல் மற்றும் பொருளியல் கண்ணோட்டம் கோண்டது. பிபன் சந்திரா இதன் ஆசிரியர். தமிழில் அசோகன் முத்துசாமி மொழியாக்கம் செய்திருக்கிறார். பாரதி பதிப்பகம் வெளியிட்டுள்ளது\n\n"}
{"id": "193726", "url": "https://ta.wikipedia.org/wiki?curid=193726", "title": "பிவிட்டி", "text": "பிவிட்டி\n\nமேற்கு ஆப்பிரிக்காவில் முதன்மையான சமயங்களில் பிவிட்டியும் ஒன்று. காபோன், காமரூன் ஆகிய நாடுகளில் அதிகம் பின்பற்றப்படுகிறது. இது காபோன் தேசத்து அதிகாரப்பூர்வ சமயங்களில் ஒன்றாக அங்கீகரிக்கப்பட்டுள்ளது. இவர்களின் பண்பாட்டில் கிறித்தவ சமயத்தின் தாக்கமும் காணப்படும். யாரேனும் ஒருவர் குழுவிற்கு தலைமையேற்று, பண்டிகைகளையும் சடங்குகளையும் நடத்துவார்.\n"}
{"id": "193727", "url": "https://ta.wikipedia.org/wiki?curid=193727", "title": "ஆரியன்மாலா நாடகம்", "text": "ஆரியன்மாலா நாடகம்\n\nபாலக்காடு மாவட்டத்தில் நிகழ்த்தப்படும் ஒரு நாடோடி நாடகக் கலைரூபமே ஆர்யன்மாலா நாடகம். இதை ஆர்யமாலையாட்டம், ஆர்யமாலைக்களி, ஆர்யமாலக்கூத்து என்னும் பெயர்களிலும் அழைப்பர். இது தமிழ்நாட்டில் உள்ள சிற்றூர்களான தத்தமங்கலம், எலவஞ்சேரி, பெருமாட்டி, புதுச்சேரி பகுதிகளில் பாரம்பரியமான நடனமாகவுள்ளது.. கொல்லம் மாவட்டத்தின் சில பகுதிகளிலும் இது காணப்படும். தமிழ் சங்கீத நாடக பாரம்பரியத்தில் நிகழ்த்தப்படும்.\n\nபாண சமுதாயத்தைச் சேர்ந்தவர் இந்த நாடகக் கலையை இரவு நேரங்களில் நிகழ்த்துவர். நாலு மூலையிலும் கால் நட்டு, அதன் மீது அலகு குத்தி, ஓலையோ பரம்போ கொண்ட பந்தல் அமைத்து, பந்தலினுள் உரல் கவிழ்த்திவைத்து அதன் மீது நிலவிளக்கை வைப்பர். நிலவிளக்கின் ஒளியிலே நடிப்பும், வசனமும், பாட்டும் நாடகம் நிகழ்த்தப்படும். பாடல்களில் தமிழ் கலந்ந மலையாள சொற்கள் இருக்கும். செண்டை, இலத்தாளம் ஆகிய கருவிகளைக் கொண்டு வாசிப்பர். \n"}
{"id": "193730", "url": "https://ta.wikipedia.org/wiki?curid=193730", "title": "கூட்டரசு சேமிப்பு வங்கி", "text": "கூட்டரசு சேமிப்பு வங்கி\n\nகூட்டரசு சேமிப்பு வங்கி என்பது அமெரிக்காவின் மத்திய வங்கி ஆகும் இது திசம்பர், 23, 1913 அன்று உருவாக்கப்பட்டது. 1907 ஆம் ஆண்டில் ஏற்பட்ட பொருளாதார நெருக்கடியின் விளைவாக இவ்வங்கி உருவாக்கப்பட்டது. அமெரிக்க டொலர்கள் அச்சிடுவது, விலைவாசியை சீராக பராமரிப்பது, அதிகபட்ச வேலை வாய்ப்புகளை உத்தரவாதப்படுத்துவது கூட்டரசு சேமிப்பு வங்கியின் செயல்பாட்டு நோக்கங்கள் ஆகும். கூட்டரசு சேமிப்பு வங்கியின் பொறுப்பு விலை ஸ்திரத்தன்மையை ஏற்படுத்தி வேலையின்மையை குறைந்த மட்டத்தில் வைத்துக் கொள்வதும் ஆகும். பணத்தின் அளவை அதிகரிப்பது வேலை வாய்ப்புகளை அதிகரிக்கும் என்ற அனுமானத்தின் கீழ் கூட்டரசு சேமிப்பு வங்கி பணத்தை அச்சிடுகிறது. உலகிலேயே மிகவும் சக்தி வாய்ந்த அமைப்பான அது உலகத்தின் சேம நாணயமான அமெரிக்க டொலரை தன் கட்டுப்பாட்டுக்குள் வைத்திருக்கின்றது.\n"}
{"id": "193735", "url": "https://ta.wikipedia.org/wiki?curid=193735", "title": "ராஜேஷ் சர்மா", "text": "ராஜேஷ் சர்மா\n\nராஜேஷ் சர்மா என்பவர் ஒரு மலையாள நாடக, திரைப்படக் கலைஞர் ஆவார். மோகன்லாலுடனும் முகேஷின் சாயாமுகி, தியேட்டர் இனிஷியேட்டிவின் சுத்தமத்தளம் தொடங்கி அறுபது நாடகங்களில் நடித்துள்ளார். கேரள சங்கீதநாடக அக்காதமியின் விருதுகளைப் பெற்றுள்ளார்.\n\nSection::::வாழ்க்கைக் குறிப்பு.\nகொல்லம் மாவட்டத்தில் ஜெயந்தசர்மாவுக்கும், ஜயலட்சுமிக்கும் மகனாகப் பிறந்தார்.. 2012 ஆம் ஆண்டு வரை 50 நாடகங்களில் நடித்துள்ளார். \"என்றெ கிராமம்\" என்னும் நாடகத்தினை இயக்கினார். இது டெல்லி நேசனல் ஸ்கூல் ஆப் டிராமாவில் நிகழ்த்தப்பட்டது. \nகேன்ஸ் திரைப்பட விழாவில் பங்கேற்ற சைறா உட்ப குட்டிஸ்ராங்க், அன்னையும் ரசூலும் ஆகிய திரைப்படங்களில் நடித்துள்ளார்.\n\n"}
{"id": "193737", "url": "https://ta.wikipedia.org/wiki?curid=193737", "title": "சங்கக்களி", "text": "சங்கக்களி\n\nகேரளத்தில் நம்பூதிரிகள் நிகழ்த்தும் ஒரு கலையே சங்கக்களி ஆகும். இது யாத்திரைக் களி, பானேங்களி, சாஸ்த்திராங்கம், சித்திராங்கம் என்னும் பெயர்களாலும் அறியப்படுகிறது. இதன் லட்சணங்கள் வினோதமும் அறிவியலும் கலந்ததாகும்.\n"}
{"id": "193750", "url": "https://ta.wikipedia.org/wiki?curid=193750", "title": "ஆண்டி (கலை)", "text": "ஆண்டி (கலை)\n\nதலப்பிள்ளி, வள்ளுவநாடு பகுதிகளில் தேவி கோயில்களில் நிகழும் உற்சவங்களில், பாணன் சமுதாயத்தைச் சேர்ந்த பெண்கள் பகவதியை துதிக்கும் கலையே ஆண்டி.\nமுதிர்ந்த பெண் பாடுவதும், பத்து வயதிற்கு குறைவான பெண்கள் தாளம் தட்டுவதும் வழமை. பெண்கள் முகத்தில் அரிசி மாவைப் பூசியிருப்பர். தலைமுடியை சிவந்த நிறமுள்ள துணிகொண்டு மறைத்திருப்பர். \n"}
{"id": "193752", "url": "https://ta.wikipedia.org/wiki?curid=193752", "title": "வள்ளுவநாடு", "text": "வள்ளுவநாடு\n\nகேரளத்தில் உள்ள பழைய அரசுப்பகுதிகளில் ஒன்று வள்ளுவநாடு. \n\nபெரிந்தல்மண்ணை, மண்ணார்க்காடு, ஒற்றைப்பாலம் என்னும் வட்டங்களையும், பொன்னானி, திரூர், ஏறநாடு வட்டங்களின் சில பாகங்களும் சேர்ந்திருந்தது முற்காலத்து வள்ளுவநாடு. \n\nஇரண்டாம் சேர அரசுக் காலத்தில் வள்ளுவநாடு வல்லபட்சோணீ என்னும் சமஸ்கிருத பெயரைப் பெற்றது. \n\nபத்தாம் நூற்றாண்டில் வாழ்ந்த ராஜசேகரர் இந்த அரச வம்சத்தைத் தோற்றுவித்தார். இதை ஆறங்ஙோட்டுஸ்வரூபம் என அழைத்தனர். \n\nவள்ளுவநாட்டு அரசர்க்கு வள்ளுவக்கோனாதிரி, வெள்ளாட்டிரி, ஆறங்ஙோட்டு உடையவர், வல்லபன் என்ற பெயர்கள் உண்டு. இவருடைய குடும்பத்தில் உள்ள ஆண்மக்களை வள்ளோடிமார் என அழைப்பர். \n\nவள்ளுவநாட்டின் தலைநகரம் வள்ளுவநகரம். தற்காலத்தில், வள்ளுவநகரத்தை அங்ஙாடிப்புறம் என அழைக்கின்றனர்.\n"}
{"id": "193756", "url": "https://ta.wikipedia.org/wiki?curid=193756", "title": "காமன் பண்டிகை (விழா)", "text": "காமன் பண்டிகை (விழா)\n\nபழங்காலத் தமிழர்களின் சிறப்பு வாய்ந்த பண்டிகைகளுள் ஒன்றாக காமன் பண்டிகை இருந்துள்ளது. பழந்தமிழ் நூல்கள் பலவும் பெருவிழாவாகவே கொண்டாடப்பட்டு வந்த இந்தப் பண்டிகையைப் பற்றிக் குறிப்பிடுகின்றன. மன்மதனை சிவன் எரித்த கதை இன்றும் தமிழகத்தின் பெரும்பாலான கிராமங்களில் ஆண்டுதோறும் காமன் பண்டிகை எனக் கொண்டாடப்படுகிறது. காம தகனம் என்றும் அழைக்கப்படும் இவ்விழாவானது காமன் கூத்து என்ற பெயரில் இலங்கையின் மலையகப் பகுதிகளில் கொண்டாடப்படுகிறது. தற்காலக் கொச்சை வழக்கில் 'காமாண்டி' எனவும் தமிழகத்தின் சில பகுதிகளில் வழங்கப்படுகிறது.\n\nSection::::இலக்கியங்களில் காமன் பண்டிகை.\nபழங்காலத்தில் 'உள்ளிவிழா' எனவும் வழங்கப்பட்டதாக அறியப்படுகிறது. அகநானூற்றில் “கொங்கர் மணி அரையாத்து மறுகின் ஆடும் உள்ளி விழவு” என்று குறிப்பிடப்பட்டுள்ளதை வைத்து கொங்கு நாட்டில் இவ்விழா சிறப்பாகக் கொண்டாடப்பட்டது எனத் தெரிகிறது. கொங்கு நாட்டில் ஒலி எழுப்புகின்ற மணிகளைக் கோத்து இடுப்பில் கட்டிக்கொண்டு நடுத்தெருக்களில் ஆடிப்பாடிக்கொண்டு இவ்விழாவைக் கொண்டாடினர். உறையூரிலும் (திருச்சிராப்பள்ளி) திருவரங்கத்திலும் ஆற்றின் இடையே இருந்த மணல் திட்டுகளில் ஆடவரும் பெண்டிரும் தத்தமக்கு விருப்பமான இணைகளுடன் சேர்ந்துகொண்டு கூடிக் \nகளிப்பது சங்க இலக்கியத்தில் குறிப்பிடப்பட்டுள்ளது..\n\nமன்மதனுக்குக் கோயில் கட்டி வழிபடும் வழக்கமும் ஆதியில் தமிழகத்தில் இருந்திருக்கிறது. மன்மதன் கோயில் காமட்டிக் கோயில் என்று சிற்றூர் மக்களால் குறிப்பிடப்படுகிறது.\n\nSection::::புராணப் பின்புலம்.\nசிவபெருமானின் தவத்தை கலைக்க பார்வதியால் அனுப்பப்பட்ட மன்மதன் என்றழைக்கப்படும் காமதேவன் காமக்கணை தொடுப்பார். இதனால் சினமுற்ற சிவபெருமான் தன் நெற்றிக் கண்ணினால் காமதேவனை எரித்துச் சாம்பலாக்கி விடுவார். இதைக்கண்ட மதனின் மனைவி ரதி கண்ணீர் விட்டு அழுது புரள்கிறாள். தன் துயரை சிவனிடம் முறையிட்டு மன்மதனை மீண்டும் உயிர்ப்பிக்குமாறு வேண்டுவார். கோபம் தணிந்த சிவன் ரதியின் கண்ணுக்கு மட்டும் தெரியுமாறு அருள் புரிகிறார். காம தேவன் திருமணம், காம தேவன் எரிக்கப்படுவது, பின்னர் உயிர்த்தெழச் செய்யப்படுவதுதான் காமன் கூத்தில் பாடப்படும் முக்கிய நிகழ்வுகளாகும்.\n\nSection::::விழா நடைபெறும் முறை.\nகாமன் பண்டிகை ஒவ்வோர் ஆண்டும் மாசி மாதம் அமாவாசை முடிந்து மூன்றாவது நாள் தொடங்கி வளர்பிறையில் கொண்டாடப்படுவது வழக்கம். சுமார் 15 நாட்கள் தொடர்ச்சியாக நடக்கும் நிகழ்வானது, 'காமன் பண்டிகை திடல்' அல்லது 'காமன் பண்டிகை திட்டு' என்று வழங்கப்படும் பொது இடத்தில் நடைபெறும். இசையும் நடனமும் பாட்டும் கலந்தது குழுவாக காமன் கூத்தை நிகழ்த்துவார்கள்.\n\n\nமுதலில் கோவில் அருகிலோ அல்லது தெரு முனையிலோ ஒரு சிறிய இடத்தைத் தேர்வு செய்து நான்கு கால்கள் நிறுத்தி மன்மதனுக்காக பந்தல் அமைப்பார்கள். அவ்விடம் சாணம் இட்டு மெழுகப்படும். பந்தலின் நடுவே சிறிய கம்பு ஒன்று நடப்பட்டு, அதன் மேலே வைக்கோல் பிரி சுற்றப்பட்டு, அதன் தலையில் வரட்டி வைத்துக் கட்டப்படும். மாவிலை, வேப்பிலை, குங்குமம், திருநீறு வைத்து அலங்காரம் செய்யப்பட்டிருக்கும் உருவம் காமதேவன் மன்மதனை உருவகப்படுத்தும்.\n\n\nஅடுத்த வரும் நாட்களில் இந்த நிகழ்ச்சி இரவு உணவு உண்ட பின்னிரவு நேரத்தில் நடுநிசி வரை நடத்தப்படும். மன்மதன் மற்றும் ரதி என இரு குழுவாகப் பிரிந்து பாடுவார்கள். ரதிதேவியின் சொல்லொன்னா சோகங்களைச் சுமந்த காதல் சொட்டும் பாடல்களே இந்தக் காமன் பண்டிகையின் போது தமிழ் நாட்டில் பாடப்படுகின்றது. சிலர் நேர்த்திக்கடனுக்காக ஏதாவது வேடமேற்று ஆடுவதும் உண்டு.\n\nமுதல் பத்து நாட்கள் இரவெல்லாம் 'காமன் கூத்து ' எனும் நாடகம் ஏற்பாடு செய்து காமன் கதை படிப்பார்கள். இந்நாட்களில் வருவோருக்கு சுண்டல். பொரி, கடலை வழங்கப்படும். மாசிப் பௌர்ணமி நாளில் காம தகனம் நடைபெறும். காமதேவனுக்காக அமைக்கப்பட்ட பந்தல் மற்றும் காமதேவன் உருவ பொம்மை எரிக்கப்படும். காமனை எரித்த இடத்தில் மண் லிங்கம் ஒன்றைச் செய்து வைப்பார்கள். இது காமனின் சமாதி ஆகும்.\n\n\nவேடமிடச்செய்து காவியுடையுடன் கலசத்துடன் அழைத்து வருவார்கள்.\n\nமுன்பே பந்தலில் நடப்பட்டுள்ள ஆலங்கிளையின் அடியில் பரம சிவன் உட்கார்ந்து தபசில் ஆழ்வார். அருகில் சொக்கப்பனை போன்ற அமைப்பில் ஒரு கூம்பு வடிவத்தில் கட்டப் பட்டுள்ள துவரை மிளார்களின் நடுவே மன்மதன் உருவம் வரையப்பட்டுள்ள படம் வைக்கப்பட்டிருக்கும். பரமசிவம் தபசிருக்கும் ஆலங்கிளைக்கும் மன்மதன் படம் உள்ள கூம்புக்கும் இடையே இரட்டைவாணம் கோத்த கயிறு கட்டப்பட்டிருக்கும். தீபாராதனை முடிந்ததும் சகடையில் ரதி மன்மதன் சுதைச் சிற்பங்கள் ஏற்றப்பட்டு எதிரே ரதி மன்மதன் வேடமிட்டவர்கள் கைகளில் வில்லேந்தி முன்னே நடக்க ஊர்வலம் புறப்படும். மதுரை நகரத்தில் ரதி மன்மதன் இருவரும் பெரிய வெள்ளை நிற யானை மீதமர்ந்து பவனி வருவர்.\n\n\nமன்மதன் பரமசிவனின் தபசைக் கலைக்கப்போகிறான். ரதி அவனிடம் அப்படிச் செய்து தன் தந்தையாகிய சிவனின் கோபத்துக்கு ஆளாக வேண்டாம் என்று இறைஞ்சுவாள். இந்தக் கட்டத்துக்காகவே அனைவரும் காத்திருப்பர். ரதி, மன்மதன் இருவர் பக்கத்திலும் அந்தக் கட்சிக்காகப் பாடுபவர்கள் கையில் நோட்டுடன் இருப்பார்கள். முதலில் ரதியின் உருக்கமான வேண்டுதல் தொடங்கும். பாடுகிறவர் வழக்கம் போல ஒவ்வொரு அடியாய்ப் பாட பறைக்கொட்டு தொடர்ந்து முழங்கும். அப்பாடல் முடிந்ததும் பறைகள் ஒரு உத்வேகத்தொடு முழங்க ரதி வேடமிட்டவர் கையில் வில்லுடன் மன்மதனை நோக்கிப் போய்ப் போய்த் திரும்புவார். பிறகு மன்மதனின் மறுப்புப் பாடல். அதற்கேற்றபடி கொட்டு - மன்மதனின் எதிர் நடை என்று தொடரும்.\n\nஇரண்டு பக்கங்களிலும் வலுவுடைய ஒருவர் கையில் நீளத் துண்டுடன் இருப்பர். அவர்கள் துண்டை எடுத்து மன்மதன் மற்றும் ரதி வேடமிட்டவர்களின் இடுப்பில் சுற்றி துண்டின் இரு முனைகளையும் தன் கையில் வைத்திருப்பார். ரதியின் கட்சிக்காகப் பாடும்போது, மன்மத ரதியின் அருகே வருவார். உடனே துண்டைக் கையில் வைத்திருப்பவர் அதை இழுத்து மன்மதனைக் கட்டுப்படுத்துவார். இது போலவே மன்மதனுக்காகப் பாடும்போது ரதி் பக்கமும் நடக்கும்.\n\nமன்மதன் சிவனைப் பழித்து 'அடி! உங்கப்பன் பேயாண்டி...' என்று பாடும்போது ரதி வேடமிட்டவருக்கு ஆவேசம் வந்து விடும். அதற்காகவே பக்கத்தில் நின்று கொண்டிருக்கும் இருவர் அவர் கீழே விழுந்து விடாதபடி தாங்கிப் பிடிப்பார்கள். அவருக்கு மட்டுமல்ல, முந்தைய ஆண்டில் ரதி வேடமிட்டவர் அருகில் இருந்தாலும் மன்மதனின் ஏச்சைக் கேட்டு ஆவேசமடைந்து சாமியாடுவார்கள். அவர்களையும் தாங்கிப் பிடிப் பவர்களும் உண்டு. விழட்டும் என்று விட்டுவிடுவதும் உண்டு. இப்படி நான்கு பிரதான தெருக்கள் வழியில் ஊர்வலம் தொடரும். பந்தலுக்குத் திரும்பும்வரை ரதி மன்மதன் சம்வாதம் அருமையான பாடல்களில் தொடரும்.\n\n\nபந்தலுக்குத் திரும்பியதும் மன்மதன் தபசிருக்கும் சிவனை நோக்கி மலர் அம்பு எய்யும் விதமாக, மன்மதன் படம் இருக்கும் பக்கத்தில் தொங்கும் இரட்டை வாணம் பற்ற வைக்கப்படும். உடனே அது 'சுர்'ரென்று சீறியபடி சிவனை நோக்கிப் போகும். மறுமுனையை அடைந்ததும் இரட்டை வாணத்தின் மறுவாணம் தானாகவே பற்றிக் கொண்டு மன்மதனை நோக்கிச் சீறிப்பாயும். சிவன் நெற்றிக் கண்ணைத் திறந்து காமனை எரிப்பதாக அர்த்தம். காமன் படத்தின் மீது கற்பூரத்தைக் கொளுத்துவார்கள். படம் பற்றியெரிய அதைத்தாங்கி நின்ற துவரை மிலாறும் 'சட சட' வென எரியும் . அதிர் வேட்டு முழங்கி காமதகனம் முடிந்ததை ஊருக்கு அறிவிக்கும்.\n\nபிறகு ரதி, சிவனிடம் அழுது புலம்புவதும் மன்மதனை மீண்டும் உயிப்பிக்க வேண்டுவதுமான பாடல்கள் கொட்டு முழக்குடன் தொடரும். அது ஒப்பாரி வடிவில் வெகு உருக்கமாய் இருக்கும்.\n\n\nமன்மதனின் சதியாகிய ரதிதேவி அடுத்த மூன்று நாட்கள் ஒப்பாரி வைத்துப் புலம்புவாள்.மூன்று நாள் முடிந்தவுடன் மன்மதனுக்கு சிவன் மீண்டும் உயிர் கொடுத் துவிட்டதாகக் கூறி மன்மதனுக்கு மலர் பந்தல் அமைக்கப்படும். காமதேவன் உருவ பொம்மை எரித்த இடத்தில், காமன் உயிர்பெற்றதற்கு அடையாளமாக மண் லிங்கம் எடுக்கப்பட்டு பச்சை மரக்கன்று ஒன்றை நட்டு வைத்து வழிபடுகிறார்கள். சிலர் பச்சை பப்பாளிச் செடியையும் நடுவர். மன்மதன் உயிரோடு மீண்டும் வந்துவிட்டதைக் கொண்டாடும் வகையில் பெண்கள் அனைவரும் மாவிளக்கு வைத்து வழிபடுவார்கள்.\n\nகடைசி நாள் அன்று எரிந்த கட்சி, எரியாத கட்சி என்று போட்டிப் பாட்டுக் கச்சேரி நடக்கும். ஒருவர் “மன்மதன் சிவபெருமான் முன் நிற்க மாட்டாமல் எரிந்து சாம்பலாயினான். அவன் மீண்டும் பிழைத்து எழுந்திருந்திருக்க மாட்டான்” என்று பாட்டுக் கட்டுவார். மற்றொருவர் “மன்மதனுடைய செயலினால்தான் சிவபெருமான் உமையவளை மணந்து கொண்டார் என்பதால் காதலுக்கு ஒரு போதும் தோல்வியில்லை, வெற்றிதான்” என்று எதிர்ப் பாட்டு பாடுவார். இருவரும் டேப் அடித்துக் கொண்டு பாடுவார்கள். கேட்கிற ரசிகர்களும் ஆளுக்கொரு பக்கம் ஆதரவு தருவார்கள். முடிவில் மன்மதன் எரிந்து போகவில்லை என்ற முடிவை அனைவரும் ஏற்று மன்மதனைப் புகழ்ந்து பாடுவர். பெருத்த கோலாகலத்துடன், 'எரிந்த கட்சி, எரியாத கட்சி'த் தர்க்கப் பாடல், ரதி மன்மதன் தேர் ஊர்வலம் ஆகியவற்றுடன் பண்டிகை முடிவடையும்.\n\nஇது போல் வெவ்வேறு இடங்களில் வெவ்வேறு விதமாகக் காமன் பண்டிகை கொண்டாடப்படுகிறது.\n\nSection::::கோவில் வழிபாடு.\nதிருவையாற்றிலிருந்து 25 கி.மீ. தொலைவில் உள்ள திருநல்லூர் தலத்தில் வீற்றிருக்கும் கர்கடேஸ்வரரை தனது கணவர் உயிர்பெற்று எழ வரமருளுமாறு வேண்டி, சிவனது அருள் பார்வையால் ரதியின் கோரிக்கை நிறைவேறியது. இதன் பொருட்டு ஆண்டுதோறும் மாசி மாதத்தில் பௌர்ணமி தினத்தில் இங்கு காமன் பண்டிகை சிறப்பாக நடைபெறுகிறது. இரண்டு துண்டாக வெட்டிய ஆமணக்கு செடியை நட்டு வழிபாடு நடத்துகிறார்கள். எட்டு தினங்களுக்குள் அச்செடி மீண்டும் துளிர்விட்டு தழைப்பது இத்தலத்தின் மகிமை.\n\nமன்மத தகனம் தொடர்பான எல்லாக் காட்சிகளும் காஞ்சிபுரம் ஏகாம்பரேஸ்வரர் கோவில் குளம் அருகே உள்ள மண்டபத்தில் சித்திரிக்கப்பட்டுள்ளன.\n\nSection::::திரைப்படச் சித்தரிப்பு.\nகாமன் பண்டிகையின் சில கூறுகள் 'களவாணி' திரைப்படத்தில் சித்தரிக்கப்பட்டுள்ளது.\n"}
{"id": "193757", "url": "https://ta.wikipedia.org/wiki?curid=193757", "title": "அங்காடிபுரம்", "text": "அங்காடிபுரம்\n\nஅங்காடிபுரம் (\"Angadipuram\", ) என்பது கேரளத்தின் மலப்புறம் மாவட்டத்தில் பெரிந்தல்மண்ணைக்கு 1.5 கிலோமீட்டர் அருகில் உள்ள சிறிய கிராமம். திருமாந்தாங்குன்னு கோயில், தாளியம்பலம் ஆகியன அருகில் உள்ள ஆலயத் தலங்கள்.\n\nவள்ளுவநாடு அரசின் அரசர்கள் திருமாந்தாங்குன்னு கோயிலைக் கட்டினர். வள்ளுவநாட்டு அரசர்களின் தெய்வமான பகவதியை இத்தலத்தில் பிரதிஷ்டை செய்துள்ளனர். வள்ளுவநாட்டின் தலைநகராகவும் இது விளங்கியது. இங்கு அய்யப்பன், நரசிம்மர், கிருஷ்ணர் ஆகியோருக்கான கோயில்களும் உள்ளன.\n\nசொர்ண்ணூர் - நிலம்பூர் ரயில்வே வழியில் உள்ள அங்காடிபுரம் ரயில்வே ஸ்டேஷன் பிரித்தானியர் காலத்தில் கட்டப்பட்டது. \n"}
{"id": "193760", "url": "https://ta.wikipedia.org/wiki?curid=193760", "title": "மதனகல்யாணி", "text": "மதனகல்யாணி\n\nமதனகல்யாணி சண்முகானந்தன் 5-10-1938 இல் புதுச்சேரியில் பிறந்தவர். பிரெஞ்சுமொழியைப் பயிற்றுவிக்கும் பயிற்சிக்குரிய பல சான்றிதழ்கள் பெற்றவர். பிரெஞ்சுக்காரர்கள் பலருக்குத் தமிழ் மொழியையும் தமிழர்கள் பலருக்குப் பிரெஞ்சு மொழியையும் பயிற்றுவித்தவர். பிரெஞ்சு நாட்டுத் தமிழறிஞர் செவியாக் உள்ளிட்டவர்களுக்குப் பேச்சுத் தமிழ் பயிற்றுவித்த பெருமைக்குரியவர். பிரெஞ்சிலிருந்து தமிழுக்கும் தமிழிலிருந்து பிரெஞ்சுக்கும் என இருபதிற்கும் மேற்பட்ட நூல்களை மொழிபெயர்த்தவர். வருகை தரு ஆசிரியராகப் பல நிறுவனங்களில் பணிபுரிந்தவர். லிசே பிரான்சே பள்ளியில் 41 ஆண்டுகள் தமிழ் பயிற்றுவித்தவர். பணிபுரிந்தவர்.\n\nSection::::வாழ்க்கை வரலாறு.\nமதனகல்யாணி காவல்துறை ஆணையர் செ. கிருட்டினசாமி, கி. இராசாம்பாள் தம்பதிகளின் ஐந்து புதல்வர்களில் ஒருவர். ஓய்வு பெற்ற செய்தி மற்றும் விளம்பரத்துறை அதிகாரி த. சண்முகானந்தனின் மனைவி. இவருக்கு மூன்று குழந்தைகள்.\n\n\n\n\n\n\n"}
{"id": "193761", "url": "https://ta.wikipedia.org/wiki?curid=193761", "title": "சப்பானிய வரலாறு", "text": "சப்பானிய வரலாறு\n\nசப்பானிய வரலாறு, சப்பானிய மக்களின் வரலாற்றையும், பண்டைய சப்பான், தற்கால சப்பான், சப்பானிய தீவுகள் ஆகியவற்றின் வரலாற்றையும் உள்ளடக்கியது. சுமார் கி.பி 12,000-ம் ஆண்டு முதல் சப்பானிய தீவுகளில் மனித நடமாட்டம் இருந்து வருகிறது. சப்பானில் கண்டுபிடிக்கப்பட்ட பழமையான மண்பான்டங்கள் சோமான் காலத்தைச் சேர்ந்தவை. முதலாம் நூற்றாண்டில் சப்பான் இருந்ததாக செங்க்சி (二十四史) என்ற நூலில் குறிப்பிடப்பட்டுள்ளது.\n\nசப்பானின் தலைநகராக 710-ம் ஆண்டு முதல் நாராசி (奈良市) என்ற இடம் இருந்தது; புத்த மதத்தின் கலை, மதம் மற்றும் கலாச்சாரத்தை பிரதிபலிக்கும் மையமான நகராக விளங்கியது. 700-ம் ஆண்டு முதல் தற்போதுள்ள பேரரசுக் குடும்பத்தினர் ஆட்சியில், 1868-ம் ஆண்டும் வரை அதிக பெருமையுடனும் ஆனால் குறைந்த அளவு அதிகாரத்துடன் இருந்தனர். சுமார் 1550-ம் ஆண்டில் அரசியல் அதிகாரம் நூற்றுக்கும் மேற்பட்ட சிறிய குழுக்களுக்கு பகிர்ந்தளிக்கப்பட்டது. டைம்யோ (大名) என்ற குறுநில ஆட்சியாளர்கள், தங்களுடைய சாமுராய் (侍) வீரர்கள் மூலம் தங்களுடைய நிலங்களை பாதுகாத்தனர்.\n\n1600-ம் ஆண்டு ஆட்சிக்கு வந்த டொக்குகவா இயாசு (徳川 家康) தன்னுடைய நிலத்தை தன்னுடைய ஆதரவாளர்களுக்கு கொடுத்து, ஈடோ (புதிய டோக்கியோ) என்ற இடத்தில் \"பகுஃபு\" (கூட்டாட்சி அரசு) அமைப்பை உருவாக்கினார். \"டொக்குகவா காலம்\" மிகவும் அமைதியாகவும், வளம் மிகுந்ததாகவும் இருந்தது. சப்பானிலுள்ள அனைத்து கிறுத்துவ இயக்கங்கள் மூடப்பட்டு, உலகில் மற்ற பகுதிகளுக்கான தொடர்புகளை இழந்து இருந்தது.\n\nSection::::கால அட்டவணை.\nபொதுவான வரலாற்றுக் கால அட்டவணை :\n\nSection::::இதனையும் பார்க்கவும்.\nசப்பான்\n"}
{"id": "193767", "url": "https://ta.wikipedia.org/wiki?curid=193767", "title": "கம்மல்", "text": "கம்மல்\n\nகீழ்‌காதில் துளையிட்டு கம்மல்களை அணிகின்றனர்.. பொதுவாக தங்கம், வெள்ளி, பிளாட்டினம், செம்பு முதலிய உலோகங்களில் செய்தவற்றையே பயன்படுத்துகின்றனர். தற்காலத்தில், பிளாஸ்டிக், கண்ணாடி ஆகியவற்றினால் ஆனவற்றையும் அணிகின்றனர்.\n\nகேரளத்தில் பெண்கள் மேல்காதில் அணியும் கம்மலை மேக்காமோதிரம் (மேல்+காது+மோதிரம்) என அழைக்கின்றனர்.\n\nSection::::காதுகுத்து.\nகேரளத்திலும், தமிழ்நாட்டிலும் இந்துமதத்தின் சில சமுதாயங்கள் காதுகுத்து என்ற பெயரில் குழந்தைகளுக்கு காது குத்தும் சடங்கை நடத்துகின்றனர். \n"}
{"id": "193789", "url": "https://ta.wikipedia.org/wiki?curid=193789", "title": "முகலாய அரசர்கள்", "text": "முகலாய அரசர்கள்\n\nமுகலாய அரசர்களால் இந்தியா, பாகிஸ்தான், வங்காளதேசம் ஆகியவற்றை உள்ளடக்கிய பகுதிகள் 16 ஆம் நூற்றாண்டு முதல் 18 ஆம் நூற்றாண்டுவரை முகலாயப் பேரரசை இந்திய துணைக் கண்டத்தில் கட்டியெழுப்பி ஆட்சி செய்தனர், இவர்களின் சாம்ராஜ்யம் 1858-ல் பிரிட்டிஷாரால் முடிவுக்கு வந்தது.\n\nSection::::வரலாறு.\nமுக்கியமாக நவீன நாடுகளான இந்தியா, பாக்கித்தான், ஆப்கானித்தான் மற்றும் வங்காளதேசம் ஆகியவற்றுடன் தொடர்புடையது . மத்திய ஆசியாவிலிருந்து துருக்கிய-மங்கோலிய வம்சாவளியைச் சேர்ந்த திமுரித் வம்சத்தின் ஒரு கிளையாக முகலாயர்கள் தோன்றினர். (பொதுவாக தமேர் என்று மேற்கத்திய நாடுகளில் அழைக்கப்படும்) தைமூரின் நேரடி வம்சாவளியைச் சேர்ந்த பெர்கானப் பள்ளத்தாக்கிலிருந்து (தற்போதுள்ள உசுபெக்கித்தான் ) வந்த திமுரித் இளவரசன் பாபர் இதை நிறுவினார். மேலும் செங்கிஸ்கான் மூலம் தைமூரின் அரசர்கள் செங்கிசித் இளவரசியைத் திருமணம் செய்ததின் மூலம் இணைந்திருந்தனர் .\n\nராஜ்புத் மற்றும் பாரசீக இளவரசிகளுக்கு பேரரசர்கள் பிறந்ததால் பிற்கால முகலாய பேரரசர்களில் பலர் திருமண கூட்டணிகளின் மூலம் குறிப்பிடத்தக்க இந்திய ராஜ்புத் மற்றும் பாரசீக வம்சாவளியைக் கொண்டிருந்தனர். உதாரணமாக, அக்பர் அரை பாரசீகர் (அவரது தாயார் பாரசீக வம்சாவளியைச் சேர்ந்தவர்), ஜஹாங்கிர் அரை ராஜபுத்திரர் மற்றும் கால்-பாரசீகர், ஷாஜகான் முக்கால்வாசி ராஜ்புத்.\n\nஅவுரங்கசீப்பின் இஸ்லாமிய ஷரியா அடிப்படையிலான அரசாங்கத்தின் போது, உலகின் மிகப்பெரிய பொருளாதாரமாக, உலக மொத்த உள்நாட்டு உற்பத்தியில் 25% க்கும் அதிகமான மதிப்புள்ள பேரரசு, இந்திய துணைக் கண்டம் அனைத்தையும் கட்டுப்படுத்தியது, கிழக்கில் சிட்டகாங் முதல் மேற்கில் காபூல் மற்றும் மேற்கில் பலுச்சிசுத்தான், காஷ்மீர் தெற்கே காவேரி நதிப் படுகைக்கு வடக்கே வரை . அந்த நேரத்தில் அதன் மக்கள் தொகை 110 முதல் 150 மில்லியன் வரை (உலக மக்கள்தொகையில் கால் பகுதி), 4 க்கும் மேற்பட்ட நிலப்பரப்பில் மதிப்பிடப்பட்டுள்ளது   மில்லியன் சதுர கிலோமீட்டர் (1.2   மில்லியன் சதுர மைல்கள்). 18 ஆம் நூற்றாண்டில் முகலாய சக்தி விரைவாகக் குறைந்து, கடைசி பேரரசர் இரண்டாம் பகதூர் சா 1857 இல் பிரித்தானிய ராச்சியம் நிறுவப்பட்டதன் மூலம் பதவி நீக்கம் செய்யப்பட்டார்.\n\nSection::::முகலாய பேரரசு.\nமுகலாய சாம்ராஜ்யம் திமுரிட் இளவரசரும் மத்திய ஆசியாவின் ஆட்சியாளருமான பாபரால் நிறுவப்பட்டது. பாபர் தனது தந்தை வழியில் திமுரிட் பேரரசர் தைமூரின் நேரடி வம்சாவளியாகவும், மங்கோலிய ஆட்சியாளர் செங்கிஸ் கான் தனது தாயின் வழியிலும் இருந்தார். ஷேபானி கான் துருக்கிஸ்தானில் தனது மூதாதையர் களங்களிலிருந்து வெளியேற்றப்பட்ட 14 வயதான இளவரசர் பாபர் தனது லட்சியங்களை பூர்த்தி செய்வதற்காக இந்தியா வந்தார்.\n\nஅவர் காபூலில் தன்னை நிலைநிறுத்திக் கொண்டார், பின்னர் ஆப்கானித்தானில் இருந்து கைபர் கண்வாய் வழியாக தெற்கே இந்தியாவுக்குள் நுழைந்தார். 526 இல் நடந்த முதலாம் பானிபட்டுப் போரில் வெற்றி பெற்ற பின்னர் பாபரின் படைகள் வட இந்தியாவின் பெரும்பகுதியை ஆக்கிரமித்தன. எவ்வாறாயினும், போர்கள் மற்றும் இராணுவ பிரச்சாரங்களில் ஈடுபடுவது புதிய பேரரசரை அவர் இந்தியாவில் பெற்ற லாபங்களை பலப்படுத்த அனுமதிக்கவில்லை.  \n\nபேரரசின் உறுதியற்ற தன்மை அவரது மகன் ஹுமாயூனின் கீழ் தெளிவாகத் தெரிந்தது, அவர் கிளர்ச்சியாளர்களால் பெர்சியாவில் நாடுகடத்தப்பட்டார். பெர்சியாவில் ஹுமாயூன் நாடுகடத்தப்படுவது சபாவித்து வம்சம் மற்றும் முகலாயர்களுக்கிடையில் இராஜதந்திர உறவுகளை ஏற்படுத்தியது, மேலும் முகலாய அரசவையில் மேற்கு ஆசிய கலாச்சார செல்வாக்கை அதிகரிக்க வழிவகுத்தது.\n\n1555 இல் ஹுமாயூன் பெர்சியாவிலிருந்து வெற்றிகரமாக திரும்பிய பின்னர் முகலாய ஆட்சியை மீட்டெடுப்பது தொடங்கியது, ஆனால் சிறிது காலத்திலேயே அவர் ஒரு விபத்தில் இறந்தார். ஹுமாயூனின் மகன் அக்பர், இந்தியாவில் முகலாய சாம்ராஜ்யத்தை பலப்படுத்த உதவிய பைராம் கானின் உதவியின் கீழ் அரியணை ஏறி வெற்றி பெற்றார்.   \n\nSection::::அக்பர்.\nபோர் மற்றும் இராஜதந்திரத்தின் மூலம், அக்பர் பேரரசை எல்லா திசைகளிலும் விரிவுபடுத்த முடிந்தது, மேலும் கோதாவரி ஆற்றின் வடக்கே கிட்டத்தட்ட முழு இந்திய துணைக் கண்டத்தையும் கட்டுப்படுத்தினார். அவர் தனக்கு விசுவாசமாக ஒரு புதிய ஆளும் உயரடுக்கை உருவாக்கி, ஒரு நவீன நிர்வாகத்தை செயல்படுத்தி கலாச்சார முன்னேற்றங்களை ஊக்குவித்தார். அவர் ஐரோப்பிய வர்த்தக நிறுவனங்களுடன் வர்த்தகத்தை அதிகரித்தார். இந்திய வரலாற்றாசிரியர் ஆபிரகாம் எராலி \"முகலாயர்களின் செழிப்பால் வெளிநாட்டவர்கள் பெரும்பாலும் ஈர்க்கப்பட்டனர், ஆனால் பளபளக்கும் அரண்மனை இருண்ட உண்மைகளை மறைத்தது, அதாவது பேரரசின் மொத்த தேசிய உற்பத்தியில் கால் பகுதியும் 655 குடும்பங்களுக்கு சொந்தமானது, அதே நேரத்தில் இந்தியாவின் 120 இல் பெரும்பகுதி மக்கள் வறுமையில் மில்லியன் மக்கள் வாழ்ந்தனர்\" என்று கூறுகிறார், 1578 ஆம் ஆண்டில் புலிகளை வேட்டையாடும் போது வலிப்பு ஏற்பட்டதற்குப் பின்னர், அக்பர் இஸ்லாமியம் மீது அதிருப்தி அடைந்தார், மேலும் இந்து மதம் மற்றும் இஸ்லாத்தின் ஒத்திசைவான கலவையான ஒரு மதத்தைத் தழுவினார். அக்பர் தனது அரசவையில் மத சுதந்திரத்தை அனுமதித்தார், மேலும் ஆட்சியாளர் வழிபாட்டின் வலுவான பண்புகளுடன் தீன் இலாஹி, என்ற புதிய மதத்தை நிறுவுவதன் மூலம் தனது பேரரசில் சமூக-அரசியல் மற்றும் கலாச்சார வேறுபாடுகளைத் தீர்க்க முயன்றார்.\n\nஇந்த முகலாயப் பேரரசின் அரசர்களின் பட்டியல் கீழே:\n"}
{"id": "193790", "url": "https://ta.wikipedia.org/wiki?curid=193790", "title": "ஃபுல்டன் ஜான் ஷீன்", "text": "ஃபுல்டன் ஜான் ஷீன்\n\nஃபுல்டன் ஜான் ஷீன் (இயற்பெயர்: பீட்டர் ஜான் ஷீன், மே 8, 1895 – டிசம்பர் 9, 1979) என்பவர் அமெரிக்க நாட்டில் பிறந்த கத்தோலிக்க திருச்சபையின் பேராயர் ஆவார். இவர் தனது மறையுரைகளுக்காக, குறிப்பாக தொலைக்காட்சி மற்றும் வானொலியில் இவர் நிகழ்த்திய மறையுரைகளுக்காக மிகவும் அறியப்படுகின்றார். இவரின் புனிதர் பட்டமளிப்புக்கான பணிகள் முறைப்படி 2002இல் துவங்கின. புனிதர் பட்டமளிப்புக்கான பேராயம், இவரின் வாழ்க்கையை ஆராய்ந்தறிந்து இவர் வீரமான (மீநிலை) நற்பண்பு (Heroic Virtue) கொண்டுள்ளார் என பரிந்துரைத்ததன் அடிப்படையில், ஜூன் 2012இல், திருத்தந்தை பதினாறாம் பெனடிக்ட் இவரை \"வணக்கத்திற்குரியவர்\" என அறிவித்தார்.\n\n1919இல் பியோரா மறைமாவட்ட குருவாக இவர் திருநிலைப்படுத்தப்பட்டார். இறையியலில் இவருக்கு இருந்த அறிவுக்காக \"கர்தினால் மெர்சியரின் பன்னாட்டு மெய்யியலுக்கான விருது\" (Cardinal Mercier Prize for International Philosophy) 1923இல் இவருக்கு அளிக்கப்பட்டது. 1951இல் இவர் நியூயார்கின் துணை ஆயராக நியமிக்கப்படும் முன் இவர் இறையியல் மற்றும் மெய்யியல் ஆசிரியராகவும், பங்கு குருவாகவும் பணியாற்றினார். அக்டோபர் 21, 1966 முதல் அக்டோபர் 6, 1969 வரை இவர் ரோசெஸ்டர் மறைமாவட்ட ஆயராக இருந்தார். 1969இல் இப்பதவியிலிருந்து இவர் விலகியபோது இவர் நியு போர்ட்டின் பட்டம் சார்ந்த ஆயராக நியமிக்கப்பட்டார். இவரின் குறிக்கோளுரை \"Da per matrem me venire\" (உம் அன்னை வழியாய் உம்மை வந்தடைய அருள்வீர்) என்பது ஆகும். இது \"வியாகுலத் தாய்மரி\" என்னும் தொடர்பாடலில் வரும் வரியாகும்.\n\nஇருபது ஆண்டுகளாக இவர் \"The Catholic Hour\" (1930–1950) என்னும் பெயரில் இரவு நேர வானொலி நிகழ்ச்சியினை வழங்கினார். பின்னர் \"Life Is Worth Living\" (1951–1957) என்னும் நிகழ்ச்சியினை தொலைக்காட்சியில் தொகுத்து வழங்கினார். இத்தொலைக்காட்சி நிகழ்ச்சிக்காக இவர் இருமுறை எம்மி விருதினை வென்றுள்ளார். 2009 முதல் இவரின் இந்த நிகழ்ச்சிகள் பல தொலைக்காட்சிகளில் மீண்டும் ஒளிபரப்பு செய்யப்படுகின்றன. தொலைக்காட்சியின் மறைபரப்புவதில் ஷீனின் பங்களிப்பினால் இவர் இத்துறையின் முன்னோடியாகக் கருதப்படுகின்றார்.\n"}
{"id": "193809", "url": "https://ta.wikipedia.org/wiki?curid=193809", "title": "தி. மாரிமுத்து", "text": "தி. மாரிமுத்து\n\nதி. மாரிமுத்து (பிறப்பு: சூன் 23, 1966) என்பவர் ஒரு தமிழக எழுத்தாளர். நுண்கலையில் பட்டயக் கல்வி பெற்றுள்ள இவர் “யூமா. வாசுகி” எனும் புனைப்பெயரிலும் எழுதி வருகிறார்.\nSection::::வாழ்க்கை.\nஇவர் தஞ்சாவூர் மாவட்டத்திலுள்ள பட்டுக்கோட்டையில் 1966 சூன் 23 அன்று பிறந்தவர். நு ”உனக்கும் உலகுக்கும்”, “தோழமை இருள்”, “அமுத பருவம்” எனும் கவிதை நூல்களையும், “உயிர்த்திருத்தல்” எனும் சிறுகதைப் படைப்பையும், “மோர்னிங் திக்கெட்ஸ்” எனும் ஓவியப் படைப்பையும் வழங்கியிருக்கிறார். இவர் எழுதிய \"\"ரத்த உறவு\"\" எனும் நூல் தமிழ்நாடு அரசின் தமிழ் வளர்ச்சித் துறையின் 2000 ஆம் ஆண்டுக்கான சிறந்த நூல்களில் புதினம் எனும் வகைப்பாட்டில் பரிசு பெற்றிருக்கிறது. மலையாள எழுத்தாளர் ஓ. வி. விஜயனின் ‘கஸாக்குகளின் இதிகாசம் என்ற புதினத்தைத் தமிழில் மொழிபெயர்த்ததற்காக, 2017 ஆண்டுக்கான சாகித்ய அகாடமி விருது பெற்றார்.\n\n\n\n"}
{"id": "193812", "url": "https://ta.wikipedia.org/wiki?curid=193812", "title": "ஜமால் முகமது கல்லூரி", "text": "ஜமால் முகமது கல்லூரி\n\nஜமால் முகமது கல்லூரி திருச்சிராப்பள்ளி மாநகரில் உள்ள கல்லூரிகளில் ஒன்றாகும். இக்கல்லூரி கலை, அறிவியல் மற்றும் வணிகவியல் துறைகளில் இளங்கலைக் கல்வி பட்டப்படிப்புகளை வழங்குகிறது. சென்னைப் பல்கலைக்கழகத்தின் கீழ் இயங்கிய இக்கல்லூரி 1982 இல் பாரதிதாசன் பல்கலைக்கழகம் உருவாக்கப்பட்ட போது அதன்கீழ் இணைக்கப்பட்டது.\n\n\n\nSection::::நிறுவனர்கள்.\nஜனாப் எம்.ஜே. ஜமால் மொய்தீன் மற்றும் என். எம் காஜா மியான் இராவுத்தர் ஆகியோர் இதனை நிறுவியவர்களாவர்.\n\n\nSection::::மத்திய அரசின் தேசிய விருது.\nதிருச்சி ஜமால் முகமது கல்லூரி சிறந்த நாட்டு நலப்பணித்திட்ட சேவை புரிந்தமைக்காக இந்திராகாந்தி தேசிய நாட்டு நலப்பணித்திட்ட தேசிய விருது 2015 நவம்பர்19-ந் தேதி டெல்லியில் நடந்த நிகழ்ச்சியில் ஜனாதிபதி பிரணாப் முகர்ஜி ஆல் வழங்கப்பட்டது.\n\n"}
{"id": "193814", "url": "https://ta.wikipedia.org/wiki?curid=193814", "title": "கே. ஏ. பக்கிரிசாமிபாரதி", "text": "கே. ஏ. பக்கிரிசாமிபாரதி\n\nகே. ஏ. பக்கிரிசாமிபாரதி இந்தியாவின் தமிழகத்தைச் சேர்ந்த இசையியல் அறிஞராவார். இசை நிகழ்ச்சிகள், இசைச் சொற்பொழிவுகள், செயல்முறை விளக்க நிகழ்ச்சிகள், கருத்தரங்க ஆய்வுச் சொற்பொழிவுகள் என இசை குறித்த பங்களிப்புகளை செய்து வருகிறார்.\n\n\n\nSection::::உசாத்துணை.\nஇந்திய இசைக்கருவூலம் எனும் நூலில் குறிப்பிடப்பட்டுள்ள 'நூலாசிரியர் அறிமுகம்'.\n"}
